മൃദുവും, വെളുത്ത നിറത്തിലുള്ളതും, തിളക്കമേറിയതുമായ ഒരു ലോഹമാണ് വെള്ളി അഥവാ രജതം . ആവർത്തനപ്പട്ടികയിൽ സംക്രമണമൂലകങ്ങളുടെ കൂട്ടത്തിലാണ് ഇതിന്റെ സ്ഥാനം. വെള്ളിയുടെ ആറ്റോമിക സംഖ്യ 47 ആണ്. പ്രതീകം: Ag. എല്ലാ ലോഹങ്ങളിലും വച്ച് ഏറ്റവും കൂടുതൽ താപ വൈദ്യുത ചാലകത പ്രകടിപ്പിക്കുന്നത് വെള്ളിയാണ്. പ്രകൃതിയിൽ ഇത് ധാതു രൂപത്തിലും അല്ലാതെ സ്വതന്ത്രമായും ഇത് കാണപ്പെടുന്നു. നാണയങ്ങൾ, ആഭരണങ്ങൾ, കരണ്ടികൾ, പാത്രങ്ങൾ, കണ്ണാടികൾ എന്നിവയുടെ നിർമ്മാണത്തിനും ഛായഗ്രഹണമേഖലയിലും വെള്ളി ഉപയോഗിക്കുന്നു.	
വെള്ളി വളരെ ലോലമായ ഒരു ലോഹമായതിനാൽ അതിനെ അടിച്ചു പരത്താനും വലിച്ചു നീട്ടാനും എളുപ്പമാണ്. ലോഹങ്ങളിൽ വച്ച് ഏറ്റവും നല്ല താപ വൈദ്യുത ചാലകമാണ് ഇത്. ചെമ്പിനേക്കാളും നല്ല ചാലകമാണെങ്കിലും ചെമ്പിനെ അപേക്ഷിച്ച് വിലക്കൂടുതലായതിനാലാണ് വൈദ്യുതകമ്പികളായി ചെമ്പ് തന്നെ ഉപയോഗിക്കുന്നത്. പ്രകാശപ്രതിഫലനം ഏറ്റവും കൂടിയ ലോഹവും ഇതാണ്. എങ്കിലും വെള്ളി, അൾട്രാവയലറ്റ് രശ്മികളെ വളരെ കുറവായേ പ്രതിഫലിപ്പിക്കുന്നുള്ളൂ. വെള്ളിയുടെ സംയുക്തങ്ങളായ സിൽ‌വർ ഹാലൈഡുകൾ, പ്രകാശസംവേദനക്ഷമത ഉള്ളവയാണ്. ശുദ്ധവായുവിലും, വെള്ളത്തിലും വെള്ളി നിലനിൽക്കുമെങ്കിലും, ഓസോൺ, ഹൈഡ്രജൻ സൾഫൈഡ്, ഗന്ധകം അടങ്ങിയ വായു എന്നിവയുടെ സാന്നിധ്യത്തിൽ നാശത്തിന് വിധേയമാകുന്നു. വെള്ളിയുടെ ഏറ്റവും സാധാരണ ഓക്സീകരണനില +1 ആണ് . മറ്റു ചില സംയുക്തങ്ങളിൽ +2-ഉം, +3-ഉം ഓക്സൈഡ്, പൊട്ടാസ്യം ടെട്രാഫ്ലൂറോഅർജന്റേറ്റ് - K), വളരെ അപൂർവമായി +4- ഉം - Cs2) പ്രദർശിപ്പിക്കുന്നു.
വിലയേറിയ ഒരു ലോഹമാണ് വെള്ളി. വെള്ളിയുടെ സംയുക്തങ്ങളായ സിൽ‌വർ നൈട്രേറ്റും സിൽ‌വർ ഹാലൈഡുകളും ഛായഗ്രഹണ മേഖലയിൽ ഫിലിമുകളിലും പത്രങ്ങളിലും പൂശുന്നതിനായി വ്യാപകമായി ഉപയോഗിക്കുന്നു. ഇതാണ് വെള്ളിയുടെ പ്രധാനപ്പെട്ട ഉപയോഗം. മറ്റുപയോഗങ്ങൾ താഴെപ്പറയുന്നവയാണ്
ലാറ്റിൻ ഭാഷയിൽ വെള്ളിയുടെ പേരായ അർജെന്റം എന്ന പദത്തിൽ നിന്നാണ് ഇതിന്റെ പ്രതീകമായ് Ag ഉണ്ടായത്.സിൽ‌വർ എന്ന ഇംഗ്ലീഷ് പേര് തുർക്കിക് ഭാഷകളിൽ നിന്നുമാണ് ഉടലെടുത്തത്. അതിപുരാതനമായ ചരിത്രമാണ് ഈ ലോഹത്തിനുള്ളത്. ഉൽപ്പത്തിപ്പുസ്തകത്തിൽ തന്നെ ഇതിനെക്കുറിച്ച് പരാമർശമുണ്ട്. കൂടാതെ ഏഷ്യാമൈനറിൽ നിന്നും ഏജിയൻ കടലിലെ ദ്വീപുകളിൽ നിന്നും ലഭിച്ചിട്ടുള്ള ചരിത്രാവശിഷ്ടങ്ങളിൽ നിന്നും, വെള്ളി ബി.സി.ഇ. 4000 ആണ്ടിൽത്തന്നെ കറുത്തീയത്തിൽ നിന്നും വേർതിരിച്ച് ഉപയോഗിച്ചതായി കരുതുന്നു. ആയിരക്കണക്കിനു വർഷങ്ങളായി ആഭരണങ്ങൾ, പാത്രങ്ങൾ എന്നിവയുടെ നിർമ്മാണത്തിനും കച്ചവടത്തിനും, നാണയമായും ഉപയോഗിച്ചു പോന്നിരുന്നു. സ്വർണം കഴിഞ്ഞാൽ ഏറ്റവും വിലപിടിച്ച ലോഹമായാണ് വെള്ളി അറിയപ്പെടുന്നത്. എന്നാൽ പുരാതന ഈജിപ്തിലും, മധ്യകാല യുറോപ്പിലും ഇതിന് സ്വർണത്തേക്കാൾ വിലയുണ്ടായിരുന്നു. യേശുക്രിസ്തുവിനെ 30 വെള്ളിക്കാശിനാണ് യൂദാസ് ഒറ്റിക്കൊടുത്തത്.
വെള്ളിയെ വിവിധ പുരാണങ്ങളിൽ ചന്ദ്രനോടും കടലിനോടും ബന്ധപ്പെടുത്തി പറയുന്നു. ചന്ദ്രൻ എന്നർത്ഥമുള്ള ലൂണ എന്ന പേരാണ് ആൽകെമിസ്റ്റുകൾ വെള്ളിക്കു നൽകിയിരുന്നത്. വെള്ളിയുടെ ഒരു ആൽകെമി പ്രതീകം ചന്ദ്രക്കലയാണ്. ഇന്ത്യയിലെ പല ഭാഷകളിലും മലയാളത്തിലും ചന്ദ്രനും വെള്ളിയുമായി ബന്ധമുണ്ട്. മലയാളത്തിലെ വെള്ളിത്തിങ്കൾ എന്ന പ്രയോഗം തന്നെ ഇതിനുദാഹരണം. ഹിന്ദിയിൽ ചാന്ദി എന്നാണ് വെള്ളി എന്നതിന് വേണ്ടി ഉപയോഗിക്കുന്നത്.
രസത്തിന് വെള്ളിയുമായി ബന്ധമുണ്ടെന്നായിരുന്നു ആദ്യകാലങ്ങളിൽ കരുതിയിരുന്നത്. രസത്തിന്റെ, ദ്രാവകവെള്ളി എന്നർത്ഥം വരുന്ന ഹൈഡ്രാർജിറം എന്ന ലാറ്റിൻപേരും ക്വിക്ക് സിൽ‌വർ എന്ന ഇംഗ്ലീഷ് പേരും ഈ ചരിത്രം സൂചിപ്പിക്കുന്നു.
ഗന്ധകം, ആർസെനിക്, ആന്റിമണി, ക്ലോറിൻ ‍എന്നീ മൂലകങ്ങളുമായി കലർന്ന് അർജെന്റൈൻ, ഹോൺ സിൽ‌വർ എന്നിങ്ങനെയുള്ള അയിരുകളിലായാണ് വെള്ളി പ്രകൃതിയിൽ കാണപ്പെടുന്നത്. 
മെക്സിക്കോ ആണ് ലോകത്ത് ഏറ്റവും അധികം വെള്ളി ഉൽപ്പാദിപ്പിക്കുന്ന രാജ്യം. 

രസതന്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 


ഒരു റഷ്യൻ അമേരിക്കൻ ഏവിയേഷൻ എഞ്ചിനീയർ ആണ് ഇഗോർ സികോർസ്കി, ആധുനിക ഹെലിക്കൊപ്പ്റ്ററിന്റെ ആദ്യ രൂപം, വെള്ളത്തിൽ ലാൻഡ് ചെയ്യാൻ പറ്റുന്ന ആദ്യ വിമാനം, ആദ്യത്തെ ബഹു എഞ്ചിൻ ഘടിപ്പിച്ച വിമാനങ്ങൾ എന്നിങ്ങനെ ഒട്ടനവധി വ്യോമയാന രംഗത്തെ കണ്ടുപിടിത്തങ്ങൾ ഇദ്ദേഹത്തിന്റെ സംഭാവനയാണ്. ഹെളിക്കൊപ്‌റ്ററിന്റെ പിതാവ് എന്നും ഇദ്ദേഹത്തെ വിശേഷിപ്പിക്കാറുണ്ട്.
റഷ്യയിൽ ജനിച്ച ഇദ്ദേഹം അമേരിക്കയിലേക്ക് കുടിയേറുകയായിരുന്നു.
ഉദ്ധരിച്ചതിൽ പിഴവ്: റ്റാഗുകൾ "N" സംഘത്തിൽ ഉണ്ട്, പക്ഷേ ബന്ധപ്പെട്ട റ്റാഗ് കണ്ടെത്താനായില്ല അല്ലെങ്കിൽ അടയ്ക്കാനുള്ള നൽകിയിട്ടില്ല


ആദ്യമായി വിപണിയിലെത്തിയ മനുഷ്യ നിർമ്മിത പോളിമറുകളിൽ ഒന്നാണ് ഫിനോളിക് റെസിനുകൾ.. ഇവ തെർമോസെറ്റിങ് പ്ലാസ്റ്റിക് ഇനത്തിൽ പെടുന്നു. ബേക്ക് ലൈറ്റ് ആയിരുന്നു പ്രഥമ ഇനം. ജൂലായ് 1907ൽ, ബേക്ക്ലൻറ് എന്ന ശാസ്ത്രജ്ഞൻ ഇതിനുളള പാറ്റൻറ്  എടുത്തു.  ഫിനോളും  ഫോർമാൽഡിഹൈഡുമായുളള വളരെയേറെ സങ്കീർണ്ണമായ രാസപ്രക്രിയയുടെ ഫലമാണ് ഈ റെസിൻ.,.പക്ഷെ രാസപ്രക്രിയ നടക്കണമെങ്കിൽ ഫിനോൾ തന്മാത്രയിലെ ഓർഥോ പാരാ സ്ഥാനങ്ങൾ.., ലഭ്യമായിരിക്കണം എന്ന നിബന്ധന കൂടിയുണ്ട്.
ഒരു ഫിനോൾ തന്മാത്ര മൂന്നു ഫോർമാൽഡിഹൈഡ് തന്മാത്രകളുമായി ചേർന്ന് മെഥിലോൾ ഉത്പന്നമുണ്ടാകുന്നതാണ് ആദ്യ ഘട്ടം. മെഥിലോളും ഫീനോളും ജലത്തിൻറെ തന്മാത്രകൾ വിസർജ്ജിച്ച്, മെഥിലീൻ ഗ്രൂപ്പുകളിലൂടെ ഇണക്കപ്പെടുന്നതാണ് രണ്ടാമത്തെ ഘട്ടം. രണ്ടു മെഥിലോൾ.. ഗ്രൂപ്പുകൾ ചേർന്ന് ഈഥർ കണ്ണികളിലൂടെയും ഇണക്കപ്പെടാമെങ്കിലും, ഇവ വേർപെട്ട് വീണ്ടും മെഥിലീൻ കണ്ണികളായി മാറുന്നു. പുനരുത്പാദിപ്പിക്കപ്പെടുന്ന ഫോർമാൽഡിഹൈഡ് വീണ്ടും രാസപ്രക്രിയയിലേർപ്പെടുന്നു. 
ഫിനോളിൻറെയും ഫോർമാൽഡിഹൈഡിൻറെയും അനുപാതമനുസരിച്ചും, രാസപ്രക്രിയ, അമ്ലസാന്നിദ്ധ്യത്തിലാണോ അതോ ക്ഷാരസാന്നിദ്ധ്യത്തിലാണോ എന്നതനുസരിച്ചുമിരിക്കും  അന്തിമോത്പന്നത്തിൻറെ സ്വഭാവ വിശേഷതകൾ
നോവോലാക് എന്നായിരുന്നു ബേക്ലൻറ്, ബേക്ക് ലൈറ്റിന് ആദ്യം നൽകിയ പേര്. ഷെല്ലാക്കിനോടുസാദൃശ്യമുളള ഒരു പദാർത്ഥം കണ്ടെത്താനുളള ശ്രമത്തിലായിരുന്നു അദ്ദേഹം. അമ്ലം രാസത്വരകമായും, ഫോർമാൽഡിഹൈഡ് ഫിനോൾ അനുപാതം ഒന്നിൽ കുറവായും  ഉപയോഗിച്ചാൽ കിട്ടുന്ന നീണ്ട ശൃംഖലയാണ് നോവോലാക്. ഫോർമാൽഡിഹൈഡിൻറെ അംശം കുറവായതിനാൽ, ഓരോ ഫീനോൾ തന്മാത്രക്കും കഷ്ടിച്ച് ഒരു മെഥിലോൾ ഗ്രൂപ്പു മാത്രമെ കിട്ടുന്നുളളു. ഇതിനു കുരുക്കുകളിടുന്നത് ഹെക്സാ മെഥിലീൻ ടെട്രമീൻ ഉപയോഗിച്ചാണ്. 
ക്ഷാരഗുണമുളള രാസത്വരകവും,ഫോർമാൽഡിഹൈഡ് ഫിനോൾ അനുപാതം ഒന്നിൽ കൂടുതലുമായാലാണ്, റെസോൾ ഉത്പാദിപ്പിക്കപ്പെടുന്നത്. ശൃംഖല ഉണ്ടാകുന്നതോടൊപ്പം കുരുക്കുകളും വീഴാനിടയുണ്ട്. 

അമേരിക്കൻ ഐക്യനാടുകളിലെ ടെക്സസ് സംസ്ഥാനത്ത് കോളിൻ കൗണ്ടിയുടെ ആസ്ഥാനവും കൗണ്ടിയിലെ രണ്ടാമത്തെ ഏറ്റവും ജനവാസമേറിയ നഗരവുമാണ് മക്കിന്നി. യു. എസ്. സെൻസസ് ബ്യൂറോയുടെ 2010ലെ കണക്കുപ്രകാരം 131,117 പേർ വസിക്കുന്ന നഗരം ടെക്സസസിലെ പത്തൊൻപതാമത്തെ ഏറ്റവും ജനവാസമേറിയ നഗരമാണ്. 2000 മുതൽ 2003വരെയും പിന്നീട് 2006ലും രാജ്യത്തെ 50,000നുമേൽ ജനവാസമുള്ള നഗരങ്ങളിൽവച്ച് ഏറ്റവും ജനപ്പെരുപ്പമുള്ള നഗരമായിരുന്നു മക്കിന്നി. പിന്നീട് 2007ൽ ഒരു ലക്ഷത്തിനുമേൽ നഗരങ്ങളിൽവച്ച് രണ്ടാമത്തെ ഏറ്റവും ജനപ്പെരുപ്പമുള്ളതും അതിനുശേഷം 2008ൽ രാജ്യത്തെ മൂന്നാമത്തെ ഏറ്റവും ജനപ്പെരുപ്പമുള്ളതുമായ നഗരമായിരുന്നു മക്കിന്നി.
മക്കിന്നിയുടെ അക്ഷരേഖാംശങ്ങൾ 33°11′50″N 96°38′23″W / 33.197210°N 96.639751°W / 33.197210; -96.639751 .
അയല്പക്ക നഗരങ്ങൾ ഇവയാണ്:
യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുപ്രകാരം നഗരത്തിന്റെ മൊത്തം വിസ്തീർണ്ണം 58.5 square miles ആണ്. ഇതിൽ 58.0 square miles കരപ്രദേശവും 0.5 square miles  ജലവുമാണ്.

കാലാവസ്ഥ |സംസ്കാരം |Demographics |സമ്പദ്‌വ്യവസ്ഥ |വിദ്യാഭ്യാസം |ഭൂമിശാസ്ത്രം |ഭരണം |ചരിത്രം |ഭാഷകൾ |സാഹിത്യം |രാഷ്ട്രീയം |കായികം |ടെക്സൻസ് |Transportation |ചിഹ്നങ്ങൾ |
Big Bend |Blackland Prairies |Brazos Valley |Central Texas |Coastal Bend |Cross Timbers |Dallas-Fort Worth Metroplex |Deep East Texas |East Texas |Edwards Plateau |Galveston Bay |Golden Triangle |ഗ്രേറ്റർ ഹ്യൂസ്റ്റൺ |Hill Country |Llano Estacado |Longview–Marshall |Northeast Texas |North Texas |Osage Plains |Panhandle |Permian Basin |Piney Woods |Rio Grande Valley |Southeast Texas |South Plains |South Texas |
Amarillo |ഓസ്റ്റിൻ–Round Rock |Beaumont–Port Arthur |Brownsville–Harlingen |College Station–Bryan |Corpus Christi |ഡാളസ്–ഫോർട്ട്‌വർത്ത്–ആർലിങ്ടൺ |El Paso |ഹ്യൂസ്റ്റൺ–ഷുഗർലാൻഡ്–Baytown |Killeen–Temple–Fort Hood |Laredo |Longview |Lubbock |McAllen–Edinburg–Mission |Midland |Odessa |San Angelo |San Antonio |Sherman–Denison | Texarkana |Tyler | Victoria |Waco |


പ്രാഗ്ജ്യോതിഷത്തിലെ രാജാവായ നരകാസുരന്റെ പുത്രനാണ് ഭഗദത്തൻ. നരകാസുരനെ വധിച്ചത് ഭഗവാൻ ശ്രീകൃഷ്ണനായിരുന്നു. ഭഗദത്തനെ കുരുക്ഷേത്രയുദ്ധത്തിൽ അർജ്ജുനനാണ് വധിച്ചത്. ഭഗദത്തൻ ആനപ്പുറത്തേറിയാണ് പാണ്ഡവരോട് യുദ്ധം ചെയ്തത്. കുരുക്ഷേത്രയുദ്ധത്തിലെ ഭഗദത്തന്റെ ആനയെ മഹാഭാരതത്തിൽ വ്യാസൻ ഉപമിക്കുന്നത് അഷ്ടദിക്ഗജങ്ങളിലെ ഒരാനയായ സുപ്രതികനോടാണ്. 
മഹാഭാരതത്തിൽ ദ്രോണപർവ്വത്തിൽ ഭഗദത്തനെക്കുറിച്ച് വിവരിക്കുന്നുണ്ട്. കുരുക്ഷേത്രയുദ്ധത്തിൽ പ്രാഗ്ജ്യോതിഷവും പങ്കെടുത്തിരുന്നു. അന്നത്തെ രാജാവായിരുന്ന ഭഗദത്തൻ കൗരവപക്ഷത്തു ചേർന്നാണ് യുദ്ധം ചെയ്തത്. വാർദ്ധക്യം ഉണ്ടായിരുന്നെങ്കിലും തന്റെ ആനപ്പുറത്തേറി പന്ത്രണ്ടു ദിവസം പാണ്ഡവരോടു യുദ്ധം ചെയ്തു നിരവധി സൈനികരെ കൊന്നൊടുക്കി. പന്ത്രണ്ടാം ദിവസത്തെ യുദ്ധത്തിൽ ഭഗദത്തൻ ഭീമസേനനോട് യുദ്ധം ചെയ്തു. പ്രായാധിക്യത്താൽ കാഴ്ചശക്തി കുറവായിരുന്ന ഭഗദത്തൻ ഭീമനോട് അതിധീരമായിതന്നെ ഏറ്റുമുട്ടി. . ഭഗദത്തന്റെ കൊലയാന ഒരവസരത്തിൽ ഭീമനെ എടുത്ത് മേല്പോട്ട് എറിഞ്ഞു; ഭീമൻ താഴേക്ക് പതിക്കുമ്പോൾ കൊമ്പിൽ കോർത്ത് കൊല്ലാനായി കൊമ്പുകൾ മുകളിലോട്ടാക്കി നിർത്തി. ആ സമയത്ത് അർജ്ജുനൻ അവിടെ എത്തുകയും തന്റെ ഒരു അമ്പിനാൽ ആനയുടെ ശിരസ്സും, മേല്പോട്ടാക്കി നിർത്തിയിരുന്ന വാലും, ഭഗദത്തന്റെ ശിരസ്സു മുറിച്ച് കടന്നുപോയി. രക്ഷപെട്ട ഭീമൻ വന്നുവീണത് ചത്തുവീണ ആനയുടെ മുകളിലാണ്.



Coleus amboinicus Lour.Coleus aromaticus Benth.
ഭൂമിയിൽ നിന്ന് അധികം ഉയരത്തിലല്ലാതെ താഴ്ന്നു വളരുന്ന ഔഷധ സസ്യമാണ് പനിക്കൂർക്ക അഥവാ ഞവര. കോളിയസ് അരോമാറ്റികസ് എന്നാണ്‌ ശാസ്ത്രീയനാമം. "കർപ്പൂരവല്ലി", "കഞ്ഞിക്കൂർക്ക" "നവര" എന്നും പ്രാദേശികമായി അറിയപ്പെടുന്നു. പച്ച നിറത്തിലുള്ള ഇളം തണ്ടുകൾക്കും ഇലകൾക്കും മൂത്തുകഴിഞ്ഞാൽ തവിട്ടു നിറം ആയിരിക്കും.
അകോറിൻ, അസാരോൺ 
രസം			:തിക്തം, ലവണം, ക്ഷാരം
ഗുണം		:ൽഘു, രൂക്ഷം, തീക്ഷ്ണം
വീര്യം			:ഉഷ്ണം
വിപാകം		:കടു
തണ്ട്, ഇല

ആയുർവേദത്തിൽ പനികൂർക്കയുടെ ഇല പിഴിഞ്ഞ നീർ കഫത്തിന്‌ നല്ലൊരു ഔഷധമാണ്.പനിക്കൂർക്കയുടെ തണ്ട്, ഇല എന്നിവ ഔഷധത്തിനു് ഉപയോഗിക്കുന്നു. ഗൃഹവൈദ്യത്തിൽ, ചുക്കുക്കാപ്പിയിലെ ഒരു ചേരുവയാണ് പനിക്കൂർക്ക. മൂത്രവിരേചനത്തിനു നല്ലതാണിത് പനിക്കൂർക്കയില വാട്ടിപ്പിഴിഞ്ഞനീര് 5 മില്ലി വീതം സമം ചെറുതേനിൽ ചേർത്ത് കഴിച്ചാൽ കുട്ടികൾക്കും മുതിർന്നവർക്കുമുണ്ടാകുന്ന പനി,ജലദോഷം,ശ്വാസം മുട്ട് തുടങ്ങിയ രോഗങ്ങൾ സുഖപ്പെടും.പുളി ലേഹ്യം, ഗോപിചന്ദനാദി ഗുളിക എന്നിവയിലെ ഒരു ചേരുവയാണ് പനിക്കൂർക്ക. വലിയ രസ്നാദി കഷായം, വാകാദി തൈലം എന്നിവയിലും ഉപയോഗിക്കുന്നു, 
ലോകത്തിൽ പല ഭാഗത്തും ഈ ഔഷധസസ്യത്തെ കുറിച്ചുള്ള ഗവേഷണങ്ങ്ങൾ നടന്നിട്ടുണ്ട്. പനിക്കൂർക്കയുടെ നീരു നല്ലൊരു ആന്റിബയോട്ടിക്കാണെന്നു കണ്ടെത്തിയിട്ടുണ്ട്.
ഔഷധസസ്യങ്ങളുടെ പട്ടിക
പനിക്കൂർക്കയുടെ പൂവ്
പനിക്കൂർക്കയുടെ പൂവ്
പനിക്കൂർക്ക
സസ്യങ്ങളുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 


ഇലക്ട്രോണിക് ഉപകരണങ്ങളാൽ നിരവധി വിന്യാസങ്ങളൊരുക്കിയിട്ടുള്ള മെക്‌സിക്കൻ കലാകാരനാണ് റാഫേൽ ലൊസാനോ ഹെമ്മർ. കാനഡയിലെ മോൺട്രെയാലിലും സ്പെയിനിലെ മാഡ്രിഡിലും കേന്ദ്രീകരിച്ച് പ്രവർത്തിക്കുന്നു. സർവൈലൻസ് പോലുള്ള അതിനൂതനസാങ്കേതിക വിദ്യകളെ അട്ടിമറിക്കുന്ന പൊതുപ്രതിഷ്ഠാപനങ്ങളാണ് റഫായേൽ ലൊസാനോ - ഹെമ്മറിന്റെ കലാസൃഷ്ടികൾ. നമ്മുടെ കാലത്തെ നിർണ്ണയിക്കുന്ന വൈജ്ഞാനിക-സർവൈലൻസ് ശൃംഖലകളെ പ്രതിഫലിപ്പിക്കുന്നവയാണ് ഹെമ്മറിന്റെ സൃഷ്ടികൾ. കാഴ്ചക്കാരെ പങ്കാളികളാക്കുന്ന കലാസൃഷ്ടികളാണ് ഇവയിൽ പലതും.
മെക്സിക്കോയിൽ ജനിച്ച റാഫേൽ ഭൗതിക രസതന്ത്രത്തിൽ ബിരുദം നേടി. 1985 ൽ കാനഡയിലേക്കു കുടിയേറി. രസതന്ത്രത്തിൽ ചില ഗവേഷണങ്ങളിൽ മുഴുകുകയും ജേണലുകളിൽ ശാസ്ത്ര ലേഖനങ്ങൾ പ്രസിദ്ധപ്പെടുത്തുകയും ചെയ്തെങ്കിലും പിന്നീട് കലാ പ്രവർത്തനങ്ങളിലേക്കു തിരിഞ്ഞു. ലോകത്തിന്റെ പല ഭാഗങ്ങളിൽ നിരവധി ഇലക്ട്രോണിക് പ്രതിഷ്ഠാപനങ്ങൾ സൃഷ്ടിച്ചു. കാഴ്ചക്കാരന് നിരന്തര സംവാദത്തിന്റെ അനന്ത സാദ്ധ്യതകളാണ് റാഫേലിന്റെ സൃഷ്ടികൾ നൽകുന്നത്. വൈവിദ്ധ്യമാർ ദൃശ്യ - ശ്രാവ്യ സാങ്കേതിക വിദ്യകൾ അദ്ദേഹം പ്രയോജനപ്പെടുത്തുന്നു. കവി ഒക്ടോവിയോ പാസിന്റെ  അർദ്ധസഹോദരന്റെ പുത്രനാണ്.
ഇദ്ദേഹത്തിന്റെ 'പാൻ- ആൻതം' എന്ന വിന്യാസം 2014 ലെ കൊച്ചി മുസിരിസ് ബിനലെയുടെ ഭാഗമായി ഡേവിഡ് ഹാളിൽ പ്രദർശിപ്പിച്ചിരുന്നു. പാൻ ആന്തെം ലോകരാഷ്ട്രങ്ങളുടെ സൈനിക ചെലവുകളെ ആസ്പദമാക്കുന്ന ഒരു ശബ്ദസംവിധാനമാണിത്. ഒരു ചുമരിൽ നിരത്തി ഘടിപ്പിച്ചിരിക്കുന്ന സ്പീക്കറുകളിൽ നിന്നു രാജ്യങ്ങളുടെ ദേശീയഗാനങ്ങൾ കേൾക്കാം. കാഴ്ചക്കാരന്റെ സ്ഥാനമനുസരിച്ച് വ്യത്യസ്ത ദേശങ്ങളുടെ ദേശീയഗാനങ്ങൾ കേൾക്കാം. ദേശരാഷ്ട്രങ്ങളുടെ സൈനിക ചെലവുകളുടെ അടിസ്ഥാനത്തിലാണ് സ്പീക്കറുകൾ ക്രമീകരിച്ചിരിക്കുന്നത്. ഇടതുവശത്ത് സൈന്യങ്ങളേയില്ലാ രാജ്യങ്ങളായ കോസ്റാറീക്ക, ഐസ് ലാന്റ്, അൻഡോറ എന്നിവയിൽ തുടങ്ങി വലതു വശത്ത് അമേരിക്ക വരെയെത്തുന്നു ഈ നിര.

എഴുത്തുകാരൻ, പത്രാധിപർ, പ്രഭാഷകൻ, സംഘാടകൻ എന്നി നിലകളിൽ കേരളത്തിലെ കത്തോലിക്കാസഭക്കു ഗണ്യമായ സംഭാവനകൾ നൽകിയ ഒരു വൈദികനായിരുന്നു ജേക്കബ് ഏറനാട്ട് . മലബാർ മെയിൽ ദിനപത്രത്തിന്റെ പത്രാധിപരും മാനേജരുമായിരുന്നു. സീറോ മലബാർ സഭയുടെ കുർബാനക്രമം ഉൾപ്പെടെ ആരാധനാ ക്രമവത്സരത്തിലെ വിവിധ പ്രാർഥനകളും ഗാനങ്ങളും തയ്യാറാക്കുന്നതിൽ പങ്കുവഹിച്ച ഇദ്ദേഹം, അൻപതോളം ഗ്രന്ഥങ്ങളുടെ കർത്താവാണ്. പ്രഗല്ഭനായ സംഘാടകനായിരുന്ന ഏറനാട്, ദൈവമാതാവിനോടുള്ള ഭക്തിയിലൂന്നിയ കത്തോലിക്കാ യുവജനപ്രസ്ഥാനമായ മരിയൻ സോഡാലിറ്റിയെ കേരളത്തിൽ വളർത്തിയെടുക്കുന്നതിൽ മുൻകൈയ്യെടുത്തു. ഏറെക്കാലം അദ്ദേഹം കേരളത്തിലെ പ്രഥമ കർദ്ദിനാൾ ജോസഫ് പാറേക്കാട്ടിലിന്റെ സെക്രട്ടറിയായും സേവനമനുഷ്ടിച്ചു. എറണാകുളം-അങ്കമാലി അതിരൂപതാംഗമായ ഫാ. ജേക്കബ് ഏറനാട്ടിനു വൈദികരത്നം പദവി നൽകി ആദരിച്ചു. സീറോ മലബാർ സഭാ സിനഡാണ് അവാർഡ് നൽകിയത്. 
പത്രാധിപർ, ചിന്തകൻ, സഭാ സ്ഥാപനങ്ങളുടെ ഭരണകർത്താവ് തുടങ്ങി ഭിന്ന മേഖലകളിൽ തിളങ്ങി. ചേർത്തലയിലെ പാലൂത്തറ സ്വദേശി. കത്തോലിക്കാ വാരികയായ സത്യദീപത്തിൽ 27 വർഷം ജെം എന്നപേരിൽ വാരാന്തചിന്തകൾ എഴുതി. എറണാകുളം മിസം മാസികയുടെ എഡിറ്ററായിരുന്നു. കുടുംബപ്രാർഥനയ്ക്കുവേണ്ടി ഒട്ടേറെ പുസ്തകങ്ങൾ രചിച്ചു. എട്ടുവർഷം എറണാകുളം രൂപതയുടെ കീഴിലുള്ള ലിസി ആശുപത്രിയുടെ ജോയിന്റ് ഡയറക്ടറായിരുന്നു. 15 വർഷം അവിടെ ആധ്യാത്മിക ഗുരുവായും സേവനമനുഷ്ഠിച്ചു. കർദ്ദിനാൾ ജോസഫ് പാറേക്കാട്ടിലിന്റെ സെക്രട്ടറി സ്ഥാനം രണ്ടു പതിറ്റാണ്ടും എറണാകുളം അതിരൂപതയുടെ ചാൻസലർ പദവി അഞ്ചു വർഷവും വഹിച്ചു. ജോൺ പോൾ രണ്ടാമൻ മാർപാപ്പയുടെ ഇന്ത്യാ സന്ദർശനവേളയിൽ സിറോ മലബാർ സഭയ്ക്കുവേണ്ടി സംഘാടക സമിതിയുടെ പ്രവർത്തനങ്ങൾ ഏകോപിപ്പിച്ചു നടത്തി. കളമശേരിയിലെ പേപ്പൽ വേദി മുതൽ വാഹന പാർക്കിങ് വരെ ഒരുക്കിയത് അദ്ദേഹത്തിന്റെ മേൽനോട്ടത്തിലായിരുന്നു. വൈക്കം നഗരമദ്ധ്യത്തിൽ നടേൾപള്ളിയുടെ കീഴിൽ പ്രവർത്തിക്കുന്ന ഐടിസി, ഇൻസ്റ്റിറ്റ്യൂട്ട് ഓഫ് കൊമേഴ്സ് എന്നിവയുടെ സ്ഥാപനത്തിലും അദ്ദേഹം മുൻകൈയ്യെടുത്തു.
൧ ^ പിൽക്കാലത്ത് ഈ സംഘടന ക്രൈസ്തവജീവിത സമൂഹം എന്നു പേരു മാറ്റി.

താളാത്മകമായി അർത്ഥത്തോടെ വാക്കുകൾ അടുത്തടുത് കോർത്തിണക്കി സംസാര ശൈലിയിൽ ഡ്രം ബീറ്റ് കൾക്കൊപ്പം ഹിപ് ഹോപ്‌ രീതിയിൽ അവതരിപ്പിക്കുന്ന പാശ്ചാത്യ കലാരൂപമാണ്‌ റാപ്പ് സംഗീതം അല്ലെങ്കിൽ ഹിപ് ഹോപ്‌ സംഗീതം. 
പശ്ചിമ ആഫ്രിക്കയുടെ ഹിപ് ഹോപ്‌ സംസ്കാരത്തിലേക്ക് വിരൽ ചൂണ്ടുന്ന ഈ സംഗീത രൂപം 1970 കളിൽ അമേരിക്കയിലെ ആഫ്രിക്കൻ-അമേരിക്കൻ ജനതയിൽ നിന്നുമാണ് ആരംഭിച്ചത് . റാപ്പിംഗ്, ഡി-ജെ-യിംഗ്, സാമ്പ്ലിംഗ്, സ്ക്രാച്ചിംഗ്, ബീറ്റ് ബോക്സിംഗ് തുടങ്ങിയ നിരവധി മാത്രകൾ ചേർന്നുണ്ടായതാണ് റാപ്പ് മ്യൂസിക്‌. വളരെ അധികം നിർവ്വചനങ്ങൾ ഉള്ള ഇവ ചുരുക്കി പറഞ്ഞാൽ:താളാത്മകമായിവാക്കുകൾ കോർത്തിണക്കി ആളുകളോട് ഇടപഴകി അവതരിപ്പിക്കുന്ന രീതിയാണ് റാപ്പിംഗ്. ഇതിനു ഇന്ഗ്ലീഷിലെ എം-സി-യിംഗ് എന്ന വാക്കിനോട് അർത്ഥം വരുന്നു. ഡി-ജെ-യിംഗ് എന്നാൽ ഡിസ്ക് പോലുള്ള ഇലക്ട്രോണിക് ഉപകരണങ്ങൾ ഉപയോഗിച്ച് ബ്രേക്ക്‌ ഡാൻസ്നു വേണ്ടി സംഗീതം പെട്ടെന്ന് പെട്ടെന്ന് ഗതി മാറ്റി അവതരിപ്പുക്കുന്നത്. സാമ്പ്ലിംഗ് എന്നാൽ ഇലക്ട്രോണിക് ഉപകരണം ഉപയോഗിച്ച് മറ്റു പല വസ്തുക്കളുടെയും മനുഷ്യരുടെയും മറ്റും ശബ്ധം ഉണ്ടാക്കുക. സ്ക്രാച്ചിംഗ് എന്നാൽ റെക്കോർഡ്‌ പ്ലെയറിലെ ഡിസ്ക് മുന്നോട്ടും പിന്നോട്ടും തിരിച്ചും മറ്റും പലവിധ ശബ്ധവും മാറ്റങ്ങളും അനുഭവപ്പെടുത്തുക എന്നാണു. ബീറ്റ് ബോക്സിംഗ് എന്നാൽ വായ കൊണ്ടും മറ്റും ഡ്രം വായിക്കുന്ന ശബ്ദം ഉണ്ടാക്കുക എന്നാണു. റാപ് സങീതം അവതരിപ്പിക്കുന്ന ആളെ റാപ്പർ എന്നു വിളിക്കുന്നു.
റാപിന്റെ തുടക്കം ആഫ്രിക്കൻ സംഗീതത്തിൽ നിന്നുമാണ് എന്ന് സൂചിപ്പിക്കുന്നു. നൂറ്റാണ്ടുകൾക്കുമുമ്പ് ആഫ്രിക്കയിൽ കഥകളും മറ്റും ചെണ്ടയുടെ പശ്ചാത്തലത്തിൽ താളാത്മകമായി പൊതുവേദിയിൽ പറയുന്ന രീതിയിൽ നിന്നുമാണ് ഇത് ഉടലെടുത്തതെന്നു പറയുന്നു. 1970 കളിൽ ആഫ്രോ-അമേരിക്കൻ വംശജരുടെ പാർട്ടികളിലും മറ്റുമാണ് ഈ പഴയ രീതിയെ അനുകരിച്ചു അവതരണം ആരംഭിച്ചത്. സംസാരം താളാത്മകമായി ചെയ്യുക, കവിതകൾ വേഗത്തിൽ ചൊല്ലുക, മനോധർമം വാക്കുകളിൽ നടത്തുക എന്നീ പല രീതികളും കാണാം. ഡിസ്കോ സംഗീതത്തിന്റെ മാത്രകളും ഇതിൽ കാണാം. ബ്രേക്ക്‌ ഡാൻസ് നു വേണ്ടി റാപ് സംഗീതം വളരെ അധികം ഉപയോഗിക്കുന്നുണ്ട്. 
1980 കളുടെ തുടക്കം വരെ അമേരിക്കയിൽ തങ്ങി നിന്ന ഈ സംഗീതം പിന്നീട് എല്ലാ രാജ്യങ്ങളിലേക്കും വ്യാപിച്ചു. ഒട്ടു മിക്ക ഭാഷകളിലും ഈ സംഗീതരീതി ഇപ്പോൾ ഉണ്ട്. ഡ്രം മെഷീൻൻറെയും, മറ്റു ഇലക്ട്രോണിക് ഉപകരണങ്ങളുടെയും ഉപയോഗം മൂലം ഇതിൽ തന്നെ നിരവധി ശാഖകളും മാറ്റങ്ങളും ഉണ്ടായിട്ടുണ്ട്. ചില റാപ് സന്ഗീത്ഗ്ജരും ബാണ്ടുകളും ആണ്: എമിയം, കൂൾ ഹെർക്ക്, ഗ്രാൻഡ്‌ മാസ്റർ ഫ്ലാഷ്, റസ്സൽ സിംമാൻസ്, ആഫ്രികാ ബംബാത്താ, ബി റിയൽ മുതലായവർ.


പഞ്ചാബ് സംസ്ഥാനത്തെ ഷഹീബ്സദ അജിത് സിംഗ് നഗർ ജില്ലയിലെ ഒരു വില്ലേജാണ് ധക്കോറൻ കലാൻ. 
2011 ലെ ഇന്ത്യൻ കാനേഷുമാരി വിവരമനുസരിച്ച് ധക്കോറൻ കലാൻ ൽ 180 വീടുകൾ ഉണ്ട്. ആകെ ജനസംഖ്യ 966 ആണ്. ഇതിൽ 524 പുരുഷന്മാരും 442 സ്ത്രീകളും ഉൾപ്പെടുന്നു. ധക്കോറൻ കലാൻ ലെ സാക്ഷരതാ നിരക്ക് 73.71 ശതമാനമാണ്. ഇത് സംസ്ഥാന ശരാശരിയായ 75.84 ലും താഴെയാണ്. ധക്കോറൻ കലാൻ ലെ 6 വയസ്സിനു താഴെയുള്ള കുട്ടികളുടെ എണ്ണം 118 ആണ്. ഇത് ധക്കോറൻ കലാൻ ലെ ആകെ ജനസംഖ്യയുടെ 12.22 ശതമാനമാണ്. 
2011 ലെ ജനസംഖ്യാ കണക്കെടുപ്പ് രേഖകൾ പ്രകാരം 301 ആളുകൾ വിവിധ തൊഴിലുകളിൽ ഏർപ്പെട്ടിരിക്കുന്നു. ഇതിൽ 284 പുരുഷന്മാരും 17 സ്ത്രീകളും ഉണ്ട്. 2011 ലെ കാനേഷുമാരി പ്രകാരം 98.67 ശതമാനം ആളുകൾ അവരുടെ ജോലി പ്രധാന വരുമാനമാർഗ്ഗമായി കണക്കാക്കുന്നു എന്നാൽ 58.47 ശതമാനം പേർ അവരുടെ ഇപ്പോഴത്തെ ജോലി അടുത്ത 6 മാസത്തേക്കുള്ള താത്കാലിക വരുമാനമായി കാണുന്നു.


ഹൈദരബാദ് സർവകലാശാല വിദ്യാർത്ഥി രോഹിത് വെമുലയുടെ ആത്മഹത്യയും തുടർന്നു നടന്ന വിദ്യാർത്ഥി പ്രക്ഷോഭത്തെക്കുറിച്ചുള്ള ഡോക്യുമെന്ററിയാണ് ദ അൺ ബെയറബിൾ ബീയിങ് ഓഫ് ലൈറ്റ്‌നെസ്സ്. പി.എൻ. രാമചന്ദ്രയാണ് ഈ ചിത്രത്തിന്റെ സംവിധായകൻ. 
2017 ലെ കേരള അന്താരാഷ്ട്ര ഡോക്യുമെന്ററി, ഹ്രസ്വസ്വചിത്രമേളയിൽ ഇതുൾപ്പെടെ മൂന്ന് ഡോക്യുമെന്ററികൾ പ്രദർശിപ്പിക്കുന്നതിന് കേന്ദ്ര സർക്കാരിന്റെ വിലക്ക്ഏർപ്പെടുത്തി. 


കേരളത്തിൽ പുരാതനകാലം മുതല്‌ക്കേ നടത്തിവരുന്നതും വളരെ ഫലം കാണുന്നതുമായ ആയുർവേദ ചികിത്സാരീതികളിൽ ഒന്നാണ് ധാര. തക്രം, തൈലം, നെയ്യ്, പശുവിൻപാൽ, ഇളനീർവേള്ളം, പച്ചവെള്ളം, കാടി, കഷായം തുടങ്ങിയ പല ദ്രവ്യങ്ങൾ കൊണ്ടും ധാര നടത്താറുണ്ട്. ധാര ശിരസ്സിൽ ചെയ്യുമ്പോൾ “മൂർദ്ധധാര“ എന്നും, ശരീരം ഒട്ടാകെ നടത്തുമ്പോൾ “സർവാംഗധാര “ എന്നും, ദേഹത്ത് ഒരു പ്രത്യേക ഭാഗത്ത് ചെയ്യുമ്പോൾ “ഏകാംഗധാര“ എന്നും പറയുന്നു. പഞ്ചകർമ്മങ്ങളായ വമനം,വിരേചനം,നസ്യം,നിരൂഹം,ആസ്ഥാപനംഎന്നിവകൾക്ക് പൂർവ്വ കർമ്മമായ സ്വേദനത്തിൽ വരുന്നതാണിത്. 
ഏത് ധാരക്കും പാത്തി, ധാരച്ചട്ടി, ധാരാദ്രവ്യം മുതലായ ഉപകരണങ്ങൾ ആവശ്യമുണ്ട്.
ഇത് ദേവതാരം, ചരളം, കൂവളം, വേങ്ങ, പ്ലാവ് മുതലായവ കൊണ്ട് ഉണ്ടാക്കാൻ വിധിയുണ്ടെങ്കിലും കാഞ്ഞിരം അല്ലെങ്കിൽ പ്ലാവ് കൊണ്ടോ ആൺ സാധാരണയായി നിർമ്മിക്കുന്നത്. ഇപ്പോൾ ഫൈബറിലും നിർമ്മിക്കുന്നുണ്ട്. ധാരപ്പാത്തിക്കു നാലു കോൽ നീളവും ഒരു കോൽ വീതിയും വേണം. തലഭാഗത്ത് തലവയ്‌ക്കാൻ കുറച്ചുയർത്തിയും പിന്നിലായി ധാരാദ്രവം തളം കെട്ടി നിൽക്കാൻ വിധത്തിൽ ഒരു കുഴിയും വേണം. കാൽകൽ ഭാഗത്ത് ദ്രവം ഒഴുകി വീഴാൻ ദ്വാരവും വേണം. പാത്തി എടുത്തുകൊണ്ട് പോകാനായി നാലു മൂലയിലും പിടി വേണം.
ധാരപ്പാത്തിയോളം തന്നെ പ്രധാനമാണ്‌ ധാരച്ചട്ടിയും. കളിമണ്ണ് കൊണ്ടുണ്ടാക്കിയ ചട്ടി തന്നെയാൺ ധാരയ്ക്ക് ഉത്തമം. ചില ദ്രവ്യങ്ങൾ ലോഹപാത്രങ്ങളിൽ ആക്കുമ്പോൾ കേടുവരാൻ ഇടയുള്ളതു കൊണ്ടാണ്‌ മണ്ണ് കൊണ്ടുള്ള ചട്ടി ഉത്തമം എന്നു പറയുന്നത്. നാലിടങ്ങഴി കൊള്ളാവുന്ന വലിപ്പവും ഉരുളിയുടെ ആകൃതിയും ഉണ്ടായിരിക്കണം. ചട്ടിയുടെ നേരേ നടുവിൽ ചെറുവിരൽ കടക്കത്തക്കവണ്ണം ഒരു ദ്വാരം വേണം. നാലുവിരൽ നീളത്തിലുള്ള ഒരു കോലിൽ തിരി കെട്ടി, ഒരു ചിരട്ടയുടെ കണ്ണിൽക്കൂടി എടുത്ത് ധാരച്ചട്ടിയുടെ ദ്വാരത്തിൽക്കൂടി പുറത്തേക്കു എടുക്കുന്നം. ഇതു നല്ല ഉറപ്പുള്ള കയറുകൊണ്ട് വരിഞ്ഞ് ആവശ്യാനുസൃതം താഴ്ത്താനും പൊക്കാനും കഴിയും.
മോരിൽ നെല്ലിക്കക്കഷായം ചേർത്ത് ചെയ്യുന്ന ധാരയാണ്‌ തക്രധാരയെന്നു പറയുന്നത്. തലക്ക് ധാര ചെയ്യാനായി ഇന്നു കൂടുതൽ പ്രചാരമുള്ളത് തക്രധാരയാണ്‌.
ക്ഷീരധാരക്ക് പശുവിൻപാലാണ്‌ സാധാരണയായി ഉപയോഗിച്ചുവരുന്നത്. കറന്നെടുത്ത പാൽ ചൂടാറുന്നതിനു മുമ്പ് രോഗാനുസരേണ കർപ്പൂരം, ഗോരോചനം, ചുക്ക് ഇവ തനിച്ചോ എല്ലാം കൂടിയോ അരച്ചുകലക്കി ധാര ചെയ്യാവുന്നതാൺ. 
മുലപ്പാലു കൊണ്ട് ചെയ്യുന്ന ധാരയാൺ സ്‌തന്യധാര. പ്രസവിച്ചു മൂന്ന് മാസം കഴിഞ്ഞതും രോഗമില്ലാത്ത സ്ത്രീയുടെ ശുദ്ധമായ മുലപ്പാലിൽ കർപ്പൂരം, ഗോരോചനം, കുങ്കുമം മുതലായ ഏതെങ്കിലും യുക്തം പോലെ പൊടിച്ചു ചേർത്തു വിധി പ്രകാരം ധാര ചെയ്യണം. 
തൈലം, മജ്ജാ, വസാ, ഘൃതം എന്നീ നാലുതരം സ്‌നേഹങ്ങൾ തനിച്ചും കൂട്ടിചേർത്തും രോഗാനുസരേണ ഉപയോഗിക്കാം. ഉപയോഗിച്ച സ്‌നേഹം വീണ്ടും പിറ്റേ ദിവസം ഉപയോഗിക്കാൻ പാടില്ല. ധാരക്കുള്ള സ്‌നേഹം അന്നന്ന് മാറുന്നതാണ്‌ ഉത്തമം.
ആയുർവേദവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക.


ഇ. കെ നായനാർ
ഏറമ്പാല കൃഷ്ണൻ നായനാർ അഥവാ ഇ.കെ. നായനാർ കേരളത്തിന്റെ മുഖ്യമന്ത്രിയും സി.പി.എമ്മിന്റെ നേതാവുമായിരുന്നു. 1980 മുതൽ 1981 വരെയും 1987 മുതൽ 1991 വരെയും 1996 മുതൽ 2001 വരെയും കേരളത്തിന്റെ മുഖ്യമന്ത്രിയായിരുന്നു. 11 വർഷം ഭരണാധികാരിയായിരുന്ന ഇദ്ദേഹമാണ് ഏറ്റവും കൂടുതൽ കാലം കേരളം ഭരിച്ച മുഖ്യമന്ത്രി  . സി.പി.എം.പോളിറ്റ്ബ്യൂറോ അംഗമായിരുന്നു. കേരളത്തിലെ 4 സർക്കാർ നിയന്ത്രണ എഞ്ചിനീയറിംഗ് കോളേജുകൾ കൊണ്ട് വന്നു, കോളേജ് ഓഫ് എഞ്ചിനീയറിംഗ് കരുനാഗപ്പള്ളി, പൂഞ്ഞാർ, കലോപ്പറ തുടങ്ങി.
സ്കൂൾ വിദ്യാഭ്യാസകാലത്തുതന്നെ ദേശീയപ്രസ്ഥാനവുമായി ബന്ധപ്പെട്ടു പ്രവർത്തിച്ചിരുന്നു. ഉപ്പുസത്യാഗ്രഹജാഥക്ക് കല്യാശ്ശേരിയിൽ നൽകിയ സ്വീകരണത്തിൽ പങ്കെടുക്കുമ്പോൾ നായനാർക്ക് പതിമൂന്നു വയസ്സായിരുന്നു പ്രായം. പിന്നീട് കോൺഗ്രസ്സിന്റെ പ്രവർത്തനങ്ങളിൽ സഹായിക്കാൻ തുടങ്ങി. യൂത്ത് ലീഗിൽ അംഗമായി. ഉത്തരവാദഭരണം ആവശ്യപ്പെട്ടു നടന്ന പ്രക്ഷോഭത്തിൽ പങ്കുകൊണ്ടു. കമ്മ്യൂണിസ്റ്റ് പാർട്ടിയിൽ അംഗമായിച്ചേർന്നു. പാർട്ടിയുടെ നിർദ്ദേശപ്രകാരം ദേശാഭിമാനിയിൽ ജോലിക്കു ചേർന്നു. വടക്കേ മലബാറിലെ കർഷകരെ സംഘടിപ്പിച്ചു. 1964 ലെ ദേശീയ കൗൺസിലിൽ നിന്നും ഇറങ്ങിപ്പോന്നവരിൽ ഒരാളായിരുന്നു നായനാർ. 2004 മെയ് 19 ന് അന്തരിച്ചു.
കണ്ണൂരിലെ കല്ല്യാശ്ശേരിയിൽ ഏറമ്പാല നാരായണി അമ്മയുടേയും എം. ഗോവിന്ദൻ നമ്പ്യാരുടേയും രണ്ടാമത്തെ മകനായി 1918 ഡിസംബർ 9-നു നായനാർ ജനിച്ചു. ലോകത്തിലെ കുട്ടികളുടെ ഏറ്റവും വലിയ സമാന്തര വിദ്യാഭ്യാസ സാംസ്കാരിക പ്രസ്ഥാനമായ ബാലസംഘത്തിന്റെ ആദ്യ രൂപമായ ദേശീയ ബാലസംഘത്തിന്റെ പ്രഥമ പ്രസിഡണ്ടായ് പ്രവർത്തിച്ചു.സ്വാതന്ത്ര്യ സമര സേനാനികളുടെയും വിപ്ലവകാരികളുടെയും കുടുംബമായിരുന്നു അദ്ദേഹത്തിന്റേത്. ബന്ധുവായ കെ.പി.ആർ. ഗോപാലൻ കേരളത്തിലെ ആദ്യകാല കമ്യൂണിസ്റ്റ് വിപ്ലവകാരികളിൽ പ്രമുഖനാണ്. കല്യാശ്ശേരി സ്കൂളിലായിരുന്നു പ്രാഥമിക വിദ്യാഭ്യാസം, സ്കൂളിൽ രണ്ട് ഹരിജൻ വിദ്യാർത്ഥികൾ വന്നു ചേർന്നത് ധാരാളം ഒച്ചപ്പാടുകൾ സൃഷ്ടിച്ചു. മൂന്നാം ദിവസം കേളപ്പനാണ് ഹരിജൻ കുട്ടികളെ സ്കൂളിലാക്കാൻ വന്നത്. ആദ്യ ദിവസം കുട്ടികളെ മറ്റുള്ളവർ അടിച്ചോടിച്ചിരുന്നു. ഈ സംഭവം ബാലനായ നായനാരെ വല്ലാതെ വേദനിപ്പിച്ചിരുന്നു. കല്യാശ്ശേരി എലമെന്ററി സ്കൂളിലെ പഠനം കഴിഞ്ഞ് പിന്നീട് തളിപ്പറമ്പ് മുടത്തേടത്ത് ഹൈസ്കൂളിലായിരുന്നു പിന്നീടുള്ള വിദ്യാഭ്യാസം. 1958ൽ കെ.പി.ആർ. ഗോപാലന്റെ അനന്തരവളായ ശാരദയെ വിവാഹം കഴിച്ചു. 
ലോകത്തിലെ കുട്ടികളുടെ ഏറ്റവും വലിയ സമാന്തര വിദ്യാഭ്യാസ സാംസ്കാരിക പ്രസ്ഥാനമായ ബാലസംഘത്തിന്റെ ആദ്യ രൂപമായ ദേശീയ ബാലസംഘത്തിന്റെ രൂപീകരണം 1938 ഡിസംബർ 28ന് കല്ല്യാശ്ശേരിയിൽ വെച്ചാണ് നടന്നത്.ആ സമ്മേളനത്തിൽ വെച്ച് ദേശീയ ബാലസംഘത്തിന്റെ പ്രഥമ പ്രസിഡണ്ടായ് തിരഞ്ഞെടുക്കപ്പെട്ടു. സ്കൂളിലായിരിക്കുമ്പോൾ തന്നെ പയ്യന്നൂരിലേക്കു വന്ന ഉപ്പുസത്യാഗ്രഹ ജാഥയെ സ്വീകരിക്കുവാൻ അടുത്ത ബന്ധു കൂടിയായ കെ.പി.ആർ.ഗോപാലന്റെ കൂടെ പോയി. അതിനുശേഷം കോൺഗ്രസ്സിന്റെ പ്രവർത്തനങ്ങളെ സഹായിക്കാൻ തുടങ്ങി. കോഴിക്കോട് സാമൂതിരികോളേജിൽ സംഘടിപ്പിച്ച അഖിലകേരള വിദ്യാർത്ഥി സമ്മേളനത്തിന്റെ ഭാഗമായി രൂപംകൊണ്ട ഓൾ കേരള സ്റ്റുഡന്റ്സ് ഫെഡറേഷന്റെ ജോയിന്റ് സെക്രട്ടറിയായി തിരഞ്ഞെടുക്കപ്പെട്ടു. ഓൾ കേരള സ്റ്റുഡന്റ്സ് ഫെഡറേഷന്റെ മുഖപത്രമായ സ്റ്റുഡന്റിന്റെ പത്രാധിപസമിതി അംഗമായി. ഉത്തരവാദ ഭരണം ആവശ്യപ്പെട്ടുകൊണ്ട് നടത്തിയ വിദ്യാർത്ഥി ജാഥയുടെ നേതാവായിരുന്നു നായനാർ.
കോൺഗ്രസ്സിൽ പ്രവർത്തിക്കുന്ന സമയത്താണ് അതിലെ ഇടതു പക്ഷ ചിന്താഗതിക്കാർ ചേർന്ന് കോൺഗ്രസ്സ് സോഷ്യലിസ്റ്റ്‌ പാർട്ടി രൂപീകരിക്കുന്നത്. ഇടതുപക്ഷ ചിന്തകൾ വച്ചു പുലർത്തിയിരുന്ന നായനാർക്ക് അതിൽ ചേരാൻ രണ്ടാമതൊന്ന് ആലോചിക്കാനുണ്ടായിരുന്നില്ല. 1939 ൽ ആറോൺ മിൽ തൊഴിലാളിയൂണിയൻ നടത്തിയ പണിമുടക്കുമായി ബന്ധപ്പെട്ട് അറസ്റ്റിലാവുകയും ആറുമാസത്തെ തടവുശിക്ഷ ലഭിക്കുകയും ചെയ്തു. ഈ സമയത്താണ് കോൺഗ്രസ്സ് സോഷ്യലിസ്റ്റ് പാർട്ടിയുടെ പാറപ്പുറം സമ്മേളനം, ആ സമ്മേളനത്തിൽ പങ്കെടുത്ത് നായനാരും കമ്മ്യൂണിസ്റ്റുകാരനായി.
1939ൽ കമ്യൂണിസ്റ്റ് പാർട്ടിയിൽ ചേർന്ന നായനാർക്ക് കയ്യൂർ-മൊറാഴ കർഷകലഹളകളിൽ വഹിച്ച പങ്കിനെ തുടർന്ന് അറസ്റ്റിൽനിന്ന് രക്ഷപെടാൻ ഒളിവിൽ പോകേണ്ടിവന്നു. കമ്മ്യൂണിസ്റ്റ് പാർട്ടി രൂപംകൊണ്ടതിന്റെ ശേഷം നടന്ന പ്രതിഷേധദിനവുമായി ബന്ധപ്പെട്ടായിരുന്നു മൊറാഴ സംഭവം നടന്നത്.
1940ൽ മിൽ തൊഴിലാളികളുടെ സമരത്തിന് നേതൃത്വം നൽകിയതിന് ജയിലിലായി. അതിനുശേഷം കയ്യൂർ സമരത്തിൽ പങ്കെടുത്തു. മൂന്നാം പ്രതിയായിരുന്ന നായനാർ ഒളിവിൽ പോയി. 1943 മാർച്ച് 29ന് മറ്റു പ്രതികളെ തൂക്കിക്കൊന്നു. ഇന്ത്യയും ചൈനയുമായുള്ള യുദ്ധകാലത്ത് ചൈനാചാരനെന്ന് മുദ്രകുത്തി ജയിലിലടച്ചു. 1956ൽ കണ്ണൂർ ജില്ലാ സെക്രട്ടറിയായി തിരഞ്ഞെടുത്തു. 1964-ൽ കമ്യൂണിസ്റ്റ് പാർട്ടി പിളർന്നപ്പോൾ നായനാർ സി.പി.എം ഇൽ ചേർന്നു. 1964 ൽ ഏപ്രിലിലെ നാഷണൽ കൗൺസിലിൽ നിന്നും ഇറങ്ങിപ്പോന്നവരിൽ നായനാരും ഉണ്ടായിരുന്നു. ഏഴാം കോൺഗ്രസ്സിൽ നായനാരെ കേന്ദ്ര കമ്മിറ്റിയിലേക്കു തിരഞ്ഞെടുത്തു. ഏഴാം കോൺഗ്രസ്സ് കഴിഞ്ഞ ഉടൻ അറസ്റ്റിലായി.
1967ൽ പാലക്കാടുനിന്ന് ലോക്സഭയിലേക്ക് തിരഞ്ഞെടുക്കപ്പെട്ടു. 1972 മുതൽ 1980 വരെ സി.പി.എം. കേന്ദ്ര കമ്മറ്റി അംഗമായിരുന്നു. 1972ൽ സി.എച്ച്. കണാരന്റെ മരണത്തോടെ അദ്ദേഹം സി.പി.എം.ന്റെ സംസ്ഥാന സെക്രട്ടറിയായി. ഇരിക്കൂറിൽ നിന്നും ജയിച്ച ഉടൻ തന്നെ ഇന്ത്യയിൽ അടിയന്തരാവസ്ഥ പ്രഖ്യാപിക്കപ്പെട്ടതിനെ തുടർന്ന് മറ്റു കമ്മ്യൂണിസ്റ്റ് നേതാക്കൾക്കൊപ്പം ഒളിവിൽ പോയി.
കേരള നിയമസഭയിലേക്ക് 6 തവണ തിരഞ്ഞെടുക്കപ്പെട്ടിട്ടുണ്ട്. 1974ൽ ഇരിക്കൂറിൽ നിന്നും മൽസരിച്ച് ആദ്യമായി നിയമസഭാ അംഗമായി. 1980ൽ മലമ്പുഴയിൽ നിന്നും ജയിച്ച് ആദ്യമായി മുഖ്യമന്ത്രിയായി. 1982ൽ മലമ്പുഴയിൽ നിന്നും വീണ്ടും ജയിച്ച് പ്രതിപക്ഷനേതാവായി. 1987, 1991 കാലഘട്ടങ്ങളിൽ തൃക്കരിപ്പൂർ മണ്ഡലത്തിൽ നിന്നും ജയിച്ച് യഥാക്രമം മുഖ്യമന്ത്രിയും പ്രതിപക്ഷനേതാവുമായി.
1996ൽ അദ്ദേഹം മൽസരിച്ചില്ല. എന്നാൽ തിരഞ്ഞെടുപ്പിനുശേഷം ഇടതുമുന്നണിക്ക് ഭൂരിപക്ഷം ലഭിച്ചതിനെത്തുടർന്ന് മുഖ്യമന്ത്രിയായി. അതിനു ശേഷം തലശ്ശേരിയിൽ നിന്നും ഉപതെരഞ്ഞെടുപ്പിലൂടേ ജയിച്ചു. മുഖ്യമന്ത്രി സ്ഥാനാർത്ഥിയായിരുന്ന വി.എസ്. അച്യുതാനന്ദൻ മാരാരിക്കുളത്ത് തോറ്റതാണ് നായനാർക്ക് മൂന്നാമൂഴം ഉണ്ടാക്കിയത്. തിരഞ്ഞെടുപ്പിൽ മത്സരിച്ച് വിജയിച്ച സ്ഥലങ്ങളിൽ ഇരിക്കൂർ, മലമ്പുഴ, തൃക്കരിപ്പൂർ, തലശ്ശേരി എന്നിവ ഉൾപ്പെടും.
കുറിക്കുകൊള്ളുന്ന വിമർശനത്തിനും നർമ്മത്തിനും പ്രശസ്തനായിരുന്നു നായനാർ. ‘അമേരിക്കയിൽ ചായകുടിക്കുന്നതുപോലെയാണ് ബലാത്സംഗങ്ങൾ നടക്കുന്നത്’ എന്നു സൂര്യനെല്ലി സംഭവത്തിന്റെ പശ്ചാത്തലത്തിൽ പറഞ്ഞത് ഏറെ വിവാദങ്ങൾക്കു വഴി തെളിച്ചിരുന്നു. ഏഷ്യാനെറ്റിൽ ‘മുഖ്യമന്ത്രിയോടു ചോദിക്കാം’ എന്ന പേരിൽ ആഴ്ചയിലൊരിക്കൽ പൊതുജന സമ്പർക്ക പരിപാടി തന്റെ മൂന്നാം മുഖ്യമന്ത്രിപദത്തിന്റെ കാലയളവിൽ നായനാർ നടത്തിയിരുന്നു.
വളരെക്കാലം പ്രമേഹരോഗിയായിരുന്ന നായനാർ പ്രമേഹത്തിന് കൂടുതൽ മികച്ച സൗകര്യങ്ങൾക്കായി 2004 ഏപ്രിൽ 25-ന് ദില്ലിയിലെ എയിംസ് ആശുപത്രിയിൽ പ്രവേശിപ്പിക്കപ്പെട്ടു.ഓരോ ദിവസം ചെല്ലുംതോറും അദ്ദേഹത്തിന്റെ ആരോഗ്യനില മോശമായി വന്നു. ഒടുവിൽ മേയ് 19ന് വൈകീട്ട് സംഭവിച്ച ഹൃദയസ്തംഭനത്തെത്തുടർന്ന് നായനാർ അന്തരിച്ചു. മൃതദേഹം വിമാനമാർഗ്ഗം തിരുവനന്തപുരത്തെത്തിച്ചു. അവിടെ സെക്രട്ടേറിയറ്റിലും എ.കെ.ജി. സെന്ററിലും പൊതുദർശനത്തിന് വച്ചശേഷം വിലാപയാത്രയായി ജന്മദേശമായ കണ്ണൂരിലേക്ക് കൊണ്ടുപോയി. നിരവധിയാളുകൾ നായനാരെ അവസാനമായി ഒരുനോക്കുകാണാൻ വഴിയിൽ തടിച്ചുകൂടിയിരുന്നു. കണ്ണൂരിലെ പയ്യാമ്പലം കടൽത്തീരത്ത് സ്വദേശാഭിമാനി രാമകൃഷ്ണപിള്ള, എ.കെ.ജി., കെ.ജി. മാരാർ എന്നിവരുടെ ശവകുടീരങ്ങൾക്കടുത്താണ് നായനാരെ സംസ്കരിച്ചത്.


1788 അല്ലെങ്കിൽ 1789 ൽ ഓസ്റ്റന് 13 വയസ്സ് ആയിരിക്കുമ്പോൾ ജെയിൻ ഓസ്റ്റന്റെ ചിത്രം ഓസിയാസ് ഹംഫ്രി വരച്ചത് ആയിരിക്കാം റൈസ് പോർട്രെയ്റ്റ് എന്നു ഈ ചിത്രത്തിൻറെ ഉടമസ്ഥരും മറ്റുള്ളവരും വിശ്വസിക്കുന്നു. നാഷണൽ പോർട്രെയിറ്റ് ഗ്യാലറിയിലെ വിദഗ്ദ്ധർ ഈ വാദത്തെ എതിർക്കുന്നുണ്ട്. ഇത് പത്തൊൻപതാം നൂറ്റാണ്ടിന്റെ ആരംഭത്തിൽ ഹംഫ്രി വരച്ച ചിത്രം ഓസ്റ്റിന്റേത് ആകാൻ വഴിയില്ലെന്ന് അവർ അഭിപ്രായപ്പെടുന്നു.
1788-89 കാലഘട്ടത്തിൽ പലരെയും വരച്ചകൂട്ടത്തിൽ 13 വയസ്സുള്ള ഓസ്റ്റന്റെ മാതൃകയിൽ ഓസിയാസ് ഹംഫ്രി വരച്ച ചിത്രം ആണ് ദ റൈസ് പോർട്രെയ്റ്റ് എന്നു വിശ്വസിക്കുന്നു.ഉടമസ്ഥർ അത് ഓസ്റ്റന്റെ വലിയ അമ്മാവൻ ഫ്രാൻസിസ് ഓസ്റ്റൻ സന്ദർശനസമയത്ത് ചുമതലപ്പെടുത്തി വരപ്പിച്ചതാകാമെന്ന് കരുതുന്നു. ചിത്രീകരണം യഥാർത്ഥത്തിൽ തെറ്റായി ജൊഹാൻസോഫാനി വരച്ചതായിട്ടാണ് കരുതിയിരുന്നെങ്കിലും ഇപ്പോൾ അതിനെ പിന്തുണയ്ക്കുന്നവർ ഓജിയാസ് ഹംഫ്രി വരച്ചതാണെന്ന് വിശ്വസിക്കുന്നു. ഫ്രാൻസിസ് ഓസ്റ്റന് ഹംഫ്രിയെ അറിയാമായിരുന്നുവെന്നും 1780-ൽ ഫ്രാൻസിസ് ഓസ്റ്റന്റെ ചിത്രം വരച്ചിരുന്നുവെന്നും അഭിപ്രായപ്പെടുന്നു. ഇപ്പോൾ ഷെഫീൽഡ് ഗ്രേവ്സ് ഗ്യാലറിയിലാണ് ഈ ചിത്രം സൂക്ഷിച്ചിരിക്കുന്നത്.ഓസിയാസ് ഹംഫ്രിയുടെ സഹോദരൻ വില്യം ഹംഫ്രി, കെംസിങ്ങിന്റെ വികാരിയായിരുന്നു. സെവെനോക്സ്ൽ ഫ്രാൻസിസ് ഓസ്റ്റന്റെ വീടിന് അടുത്തായിരുന്നു ഇവർ താമസിച്ചിരുന്നത്. കൂടാതെ ജേൻ ഓസ്റ്റന്റെ പിതാവിൻറെ കൂടെപിറക്കാത്ത ജ്യേഷ്ഠനും ഒരു അയൽക്കാരനും ആയിരുന്നു.


ഗണിതശാസ്ത്രത്തിൽ ചതുരാകൃതിയിൽ സംഖ്യകളെ വിന്യസിക്കുന്ന രീതിയാണ് മാട്രിക്സ്.സംഖ്യകളെ വരികളും നിരകളും ആയാണ് വിന്യസിക്കുന്നത്.നിരകളുടേയും വരികളുടേയും എണ്ണം തുല്യമാവണമെന്നില്ല.ഒരു മട്രിക്സിന് സാരണികത്തെപ്പോലെ സംഖ്യാത്മകമൂല്യം കണ്ടെത്താനാവില്ല.സംഖ്യകളെ മൊത്തത്തിൽ ബ്രാക്കറ്റിനുള്ളിലായാണ് വിന്യസിക്കുന്നത്.
ഒരു മാട്രിക്സിന്റെ കോടി നിർണ്ണയിക്കുന്നത് അതിന്റെ നിരയേയും വരിയേയും അടിസ്ഥാനപ്പെടുത്തിയാണ്.ഒരു മാട്രിക്സിലെ വരികളുടേയും നിരകളുടേയും എണ്ണത്തേയാണ് കോടി എന്നു പറയുന്നത്.m അക്ഷരം വരിയുടെ എണ്ണത്തേയും n എന്ന അക്ഷരം നിരയുടെ എണ്ണത്തേയും സൂചിപ്പിച്ചാൽ കോടി mXn ആണെന്ന് പറയാം.
ഒരു നിര മാത്രമുള്ള മാട്രിക്സാണ് നിര മാട്രിക്സ്
ഒരു വരി മാത്രമുള്ള മാട്രിക്സാണ് വരി മാട്രിക്സ്
ഒരു മാട്രിക്സിന്റെ നിരയുടെ എണ്ണവും വരിയുടെ എണ്ണവും തുല്യമായാൽ അത്തരം മാട്രിക്സാണ് സമചതുരമാട്രിക്സ്.ഇവിടെ m=n ആയിരിയ്ക്കും
വികർണ്ണപദങ്ങളൊഴികെ എല്ലാപദങ്ങളും പൂജ്യം ആയ മാട്രിക്സ് ആണ് വികർണ്ണമാട്രിക്സ്.ഇത് ഒരു സമചതുരമാട്രിക്സ് ആയിരിയ്ക്കുക കൂടി വേണം.
ഒരു വികർണ്ണമാട്രിക്സിലെ വികർണ്ണങ്ങളെല്ലാം 1ഉം ബക്കിയെല്ലാം പൂജ്യവും ആയ മാട്രിക്സ് ആണിത്.ഇതിനെ യൂണിറ്റ് മാട്രിക്സ് എന്നുകൂടി പറയുന്നു.
ഒരു മാട്രിക്സിലെ വരികളെ നിരകളായും നിരകളെ വരികളായും മാറ്റിയെഴുതുമ്പോൾ കിട്ടുന്ന പുതിയ മാട്രിക്സ് ആണ് പക്ഷാന്തരിതം.mXn കോടിയുള്ള ഒരു മാട്രിക്സിന്റെ പക്ഷാന്തരിതത്തിന്റെ കോടി nXm ആയിരിക്കും.

ചണ്ഡിഗഢ് നഗരത്തിലെ സെക്ടർ 1-ൽ ലെ കൊർബൂസിയെ രൂപകൽപ്പന ചെയ്ത ഒരു യുനസ്കോ ലോക പൈതൃകസ്ഥാനമാണ് ചണ്ഡീഗഢ് കാപിറ്റോൾ കോംപ്ലക് . 100 ഏക്കറിൽ വ്യാപിച്ചു കിടക്കുന്ന ഈ സ്ഥലത്ത് ചണ്ഡിഗഢിലെ ധാരാളം ശില്പ- വാസ്തുവിദ്യകൾ സ്ഥിതിചെയ്യുന്നു. മൂന്നു കെട്ടിടങ്ങളും, മൂന്നു സ്മൃതിമണ്ഡപങ്ങളും ഒരു തടാകവും ഇതിൽ ഉണ്ട്. ഇവിടെയാണ് നിയമസഭ, സെക്രട്ടറിയേറ്റ്, ഹൈക്കോടതി, ഓപൺ ഹാന്റ് മോന്യുമെന്റ്, ജ്യോമെട്രിക് ഹിൽ, ടവർ ഒഫ് ഷാഡോസ് എന്നിവ ഉള്ളത്.. 2016 ൽ ആണ് ഇത് യുനെസ്കോ ലോക പൈതൃക പട്ടികയിൽ ഇടം നേടിയത് .
Coordinates: 30°45′26″N 76°48′24″E / 30.7573°N 76.8066°E / 30.7573; 76.8066
ഇന്ത്യയിലെ കെട്ടിടങ്ങളെയും നിർമ്മിതികളെയും കുറിച്ചുള്ള ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 


മൂന്നാമത്തെ മുഗൾ ചക്രവർത്തിയായിരുന്ന അക്ബറിന്റെ ഭരണകാലത്തെക്കുറിച്ച് അദ്ദേഹത്തിന്റെ സഭാംഗവും, മിത്രവുമായിരുന്ന അബുൾ ഫസൽ പേർഷ്യൻ ഭാഷയിൽ എഴുതിയ ചരിത്രമാണ്‌ അക്ബർനാമ . അക്ബറിന്റെ കല്പ്പനപ്രകാരമാണ്‌ മൂന്നു വാല്യങ്ങളിലുള്ള ഈ ചരിത്രരേഖ ഫസൽ എഴുതിയത്. ഇതിലെ ആദ്യവാല്യം അക്ബറിന്റെ മുൻ‌ഗാമികൾ, അവരുടെ ഭരണം, അക്ബറിന്റെ ജനനം എന്നിവ വിശദമാക്കുമ്പോൾ രണ്ടാമത്തെ വാല്യം ഭരണകാലത്തെ പ്രധാന സംഭവങ്ങളെക്കുറിച്ചും പ്രതിപാദിക്കുന്നു. അക്ബറുടെ 46-ആമത്തെ ഭരണവർഷം വരെയുള്ള ചരിത്രസംഭവങ്ങളുടെ സവിസ്തരപ്രതിപാദനമാണ് രണ്ടാം ഭാഗത്തിൽ ഉൾക്കൊള്ളിച്ചിരിക്കുന്നത്. മൂന്നാമത്തെ വാല്യമായ ഐൻ ഇ അക്ബരി മറ്റുള്ളവയിൽ നിന്ന് വേറിട്ടു നിൽക്കുന്നു. ഇതിൽ പതിനാറാം ശതകത്തിലെ മുഗൾസാമ്രാജ്യത്തെ സംബന്ധിക്കുന്ന വിശദമായ സ്ഥിതിവിവരക്കണക്കുകൾ, സേനാസംവിധാനം, ഭരണക്രമം, സാമൂഹിക സ്ഥിതിഗതികൾ എന്നിവ പ്രതിപാദിച്ചിട്ടുണ്ട്.
അക്ബറിന്റെ പുസ്തകം എന്നാണ്‌ അക്ബർനാമ എന്ന പേരിനർത്ഥം. ഗ്രന്ഥകർത്താവ് അബുൾ ഫസൽ അക്ബറിന്റെ സഭയിലെ നവരത്നങ്ങളിൽ ഒരാളാണ്‌. ഏഴു വർഷത്തോളമെടുത്താണ്‌ ഈ പുസ്തകം പൂർത്തീകരിച്ചത്. യഥാർത്ഥ കൈയ്യെഴുത്തു പ്രതിയിൽ ലേഖനങ്ങളെ സാധൂകരിക്കുന്ന അനവധി ചിത്രങ്ങളുമുണ്ടായിരുന്നു. മുഗൾ ചിത്രകലയെ പ്രതിനിധീകരിക്കുന്ന ചിത്രങ്ങളാണ്‌ ഇവ.
ഈ പ്രാമാണികഗ്രന്ഥം അബുൽ ഫസൽ അഞ്ചു പ്രാവശ്യം പരിഷ്കരിച്ചെഴുതിയതിനുശേഷമാണ്, അക്ബർക്ക് 1598-ൽ സമർപ്പിച്ചത്. എന്നാൽ മൂന്നാം ഭാഗമായ ആയ്നെ അക്ബരി 1593-ൽതന്നെ ചക്രവർത്തിക്കു സമർപ്പിച്ചിരുന്നു.
മുഗൾ ചിത്രകലയുടെ ഒരു ഭണ്ഡാഗാരം കൂടിയാണ് അക്ബർനാമാ. പേർഷ്യയിലെയും ഇന്ത്യയിലെയും അനേകം വിദഗ്ദ്ധചിത്രകാരന്മാർ -- ഹിന്ദുക്കളും മുസ്ളീങ്ങളും -- ഇതിന്റെ രചനയിൽ പങ്കെടുത്തിട്ടുണ്ട്. ഉസ്താദ് മിസ്കീൻ, ഫറൂഖ്, മിർ സയ്യദ് അലി, ഖ്വാജാ അബ്ദുസ്സമദ്, ദശ്വന്ത്, ബസവാൻ, കേശു, ലാൽ, മുകുന്ദ്, മാധോ, സർവൻ തുടങ്ങിയ പല പ്രശസ്ത ചിത്രകാരന്മാരുടെയും പേരുകൾ ചിത്രങ്ങളിൽത്തന്നെ കാണുന്നുണ്ട്. ചില ചിത്രങ്ങളുടെ രചനയിൽ ഒന്നിലധികം കലാകാരന്മാർ പങ്കെടുത്തിരുന്നു. ബാഹ്യരേഖകൾ വരയ്ക്കുന്നത് ഒരാളും അതിനുള്ളിൽ നിറം ചേർക്കുന്നത് മറ്റൊരാളും പശ്ചാത്തലസംവിധാനം മൂന്നാമതൊരാളും -- എന്നിങ്ങനെയാണ് പലർ ഇതിൽ ഭാഗഭാക്കുകളായിട്ടുള്ളത്. ദീപ്തവർണങ്ങൾ -- പ്രധാനമായി ചുവപ്പ്, മഞ്ഞ, നീലം എന്നിവ -- ഉപയോഗിച്ചുള്ള രചനാസമ്പ്രദായമാണ് സ്വീകരിച്ചിട്ടുള്ളത്.
അക്ബർനാമയിലെ 117 ചിത്രങ്ങൾ ഇപ്പോൾ തെക്കേ കെൻസിങ്ടണിലുള്ള വിക്റ്റോറിയ ആൻഡ് ആൽബർട്ട് മ്യൂസിയത്തിലും വേറെ ഏതാനും ചിത്രങ്ങൾ ബ്രിട്ടിഷ് മ്യൂസിയത്തിലും സൂക്ഷിച്ചു പോരുന്നുണ്ട്.
മൂന്നാം വാല്യമായ ഐൻ ഇ അക്ബരിയിൽ അക്ബറിന്റെ ഭരണം, കുടുംബജീവിതം, സൈന്യം, നികുതിപിരിവ്, സാമ്രാജ്യത്തിന്റെ ഭൂമിശാസ്ത്രം എന്നിവയെക്കുറിച്ച് വിശദീകരിക്കുന്നു.
അക്കാലത്തെ ഇന്ത്യയിലെ ജനജീവിതത്തെക്കുറിച്ചും, ജനങ്ങളുടെ സംസ്കാരം, ആചാരാനുഷ്ടാനങ്ങൾ എന്നിവയെക്കുറിച്ചും ഭക്ഷ്യവിളകൾ, കാർഷികോല്പ്പാദനം, വിലനിലവാരം, കൂലി, നികുതി എന്നിങ്ങനെ വിവിധ മേഖലകളിലുള്ള സ്ഥിതിവിവരക്കണകുകൾ ഈ വാല്യത്തിന്റെ ശ്രദ്ധേയമായ പ്രത്യേകതയാണ്‌.

വിഷവസ്തുക്കളോ, ഉപദ്രവകാരികളായ പരാദങ്ങളൊ, രോഗാണുക്കളൊ അടങ്ങിയ ഭക്ഷണം കഴിക്കുന്നതു മൂലമുണ്ടാകുന്ന രോഗങ്ങളാണ് ഭക്ഷ്യജന്യ രോഗങ്ങൾ. ഇവ പൊതുവെ, ഭക്ഷ്യ വിഷബാധ എന്നും അറിയപ്പെടുന്നു.

ഈ ലേഖനം അപൂർണ്ണമാണ്‌. ഇതു പൂർത്തിയാക്കുവാൻ സഹകരിക്കുക.


കേരളത്തിലെ പൊതുപ്രവർത്തകനും സി.പി.ഐ. നേതാവുമാണ് ഇ. ചന്ദ്രശേഖരൻ. ഇപ്പോൾ അദ്ദേഹം കേരള സംസ്ഥാനത്തെ റവന്യൂ വകുപ്പ് മന്ത്രിയാണ്. കാഞ്ഞങ്ങാട് നിയമസഭാമണ്ഡലത്തെയാണ് അദ്ദേഹം പ്രതിനിധീകരിയ്ക്കുന്നത്. എൽഡിഎഫ് സർക്കാർ ഒന്നാം വർഷത്തിൽ എത്തുമ്പോൾ കയ്യേറ്റം തടയാനായി എന്നതാണ് ഏറ്റവും വലിയ നേട്ടം.
1948 ഡിസംബർ 28ന് പി കുഞ്ഞിരാമൻ നായരുടേയും ഇടയില്ലം പാർവതിഅമ്മയുടേയും മകനായി പെരുമ്പളയിൽ ജനിച്ചു.

ഇന്ത്യയിലെ ഒരു പ്രമുഖ ട്രേഡ് യൂണിയൻ പ്രവർത്തകനും സി.ഐ.ടി.യു അഖിലേന്ത്യാ പ്രസിഡന്റുമാണ് ആമന്ത്ര കേളോത്ത് പത്മനാഭൻ എന്ന എ. കെ. പത്മനാഭൻ. എ കെ പി എന്ന ചുരുക്കപ്പേരിൽ അറിയപ്പെടുന്നു. തലശ്ശേരി സ്വദേശിയായ ഇദ്ദേഹം ദീർഷകാലമായി തമിഴ്നാട് കേന്ദ്രീകരിച്ച് തൊഴിലാളി സംഘടനാ പ്രവർത്തനം നടത്തിവരുകയാണ്. സി.പി.ഐ പോളിറ്റ്ബ്യൂറോ അംഗമാണ്.
കണ്ണൂർ ജില്ലയിലെ പാപ്പിനിശ്ശേരി പഞ്ചായത്തിലെ വേളാപുരത്താണ് ജനിച്ചു. എസ്എസ്എൽസി പരീക്ഷയെഴുതി ഫലം വരുംമുമ്പ് 1962ൽ മദിരാശിയിലേക്ക് വണ്ടികയറി.സർ സത്യരാജ കോളേജിൽ മൂന്നാം ഗ്രൂപ്പിൽ പഠനം. പൂർത്തിയാക്കി അശോക് ലയലൻഡ് കമ്പനിയിൽ അപ്രന്റീസ് ആയി ചേർന്നു. 1968ൽ സിപിഐ എം തിരുവട്ടിയൂർ ടൗൺകമ്മിറ്റി അംഗമായി. അശോക് ലയലൻഡിലെ തൊഴിൽ പ്രശ്നങ്ങളെ തുടർന്ന് പ്രൊഡക്ഷൻ മാനേജരെ അടിച്ചെന്ന കള്ളക്കേസിൽ ജോലി നഷ്ടപ്പെട്ടതോടെ മുഴവൻസമയ പാർടി-ട്രേഡ് യൂണിയൻ പ്രവർത്തകനായി. 1973ൽ സിഐടിയു ചെന്നൈ ജില്ലാ ജോയന്റ് സെക്രട്ടറിയായ പത്മനാഭൻ 1991ൽ കേന്ദ്ര സെക്രട്ടറിയും 2010ൽ പ്രസിഡന്റുമായി.
എ.കെ.പി. നിലവിൽ വേൾഡ് ഫെഡറേഷൻ ഓഫ് ട്രേഡ് യൂണിയൻസ് വൈസ് പ്രസിഡന്റ് കൂടിയാണ്.

ധനീഷ് മുജ്തബ ഇന്ത്യയിലെ പ്രമുഖനായ ഫീൽഡ് ഹോക്കി കളിക്കാരനാണ്. 2009 ലെ നാഷണൽ ഗേംസിലൂടെയാണ് ഈ രംഗത്തേക്ക് അരങ്ങേറിയത്. 2012-ൽ ലണ്ടണിൽ വച്ച് നടന്ന ഒളിംബിക്സിൽ ഇന്ത്യയെ പ്രതിനിധീകരിച്ചതും ഈ കളിക്കാരനാണ്.

വർഷങ്ങളായുള്ള ശക്തമായ സമരത്തിന്റെ ഫലമായാണ് ബംഗ്ലാദേശിലെ സ്ത്രീകൾക്ക് തങ്ങളുടെ ഇന്നത്തെ കുറച്ചെങ്കിലും മാന്യമായ സ്ഥാനത്തെത്തുവാൻ കഴിഞ്ഞത്. 1971ൽ ബംഗ്ലാദേശ് സ്വതന്ത്രയായത് അവിടത്തെ സ്ത്രീകൾക്ക് വലിയ നേട്ടമുണ്ടാക്കി. ബംഗ്ലാദേശ് നിലവില്വന്ന കഴിഞ്ഞ നാലു പതിറ്റാണ്ടുകളിൽ അവിടത്തെ സ്ത്രീകൾ രാഷ്ട്രീയമായി ശാക്തീകരിക്കപ്പെട്ടു. സ്ത്രീകൾക്ക് കൂടുതൽ നല്ല തൊഴിൽ നേടാനായി. അവർക്ക് കൂടുതൽ നല്ല വിദ്യാഭ്യാസ അവസരങ്ങളുണ്ടാവുകയും അവരുടെ അവകാശസംരക്ഷണത്തിനു പുതിയ ശക്തമായ നിയമങ്ങൾ രൂപീകരിക്കുകയും ചെയ്തു. 2013 പ്രകാരം, ബംഗ്ലാദേശിലെ പ്രാധാനമന്ത്രി, പാർലമെന്റ് സ്പീക്കർ, പ്രതിപക്ഷനേതാവ്, വിദേശകാര്യമന്ത്രി എന്നിവർ വനിതകളാണ്. മറ്റേതൊരു രാഷ്ട്രത്തിനും നേടാനാവാത്ത നേട്ടമാണ് ഈ രാജ്യത്ത് സ്ത്രീകൾക്ക് ഇക്കാര്യങ്ങളിൽ ഉണ്ടായത്. 
ബംഗ്ലാദേശിൽ, പുരുഷന്മാരെ അപേക്ഷിച്ച് സ്ത്രീകളുടെ സാക്ഷരതാനിരക്ക് വളരെക്കുറവാണ്. 2012ലെ കണക്കനുസരിച്ച് അവിടെ പുരുഷന്മാർ സക്ഷരരെങ്കിൽ സ്ത്രീകളുടെ സാക്ഷരതാനിരക്ക്  മാത്രമാണ്. 15 വയസ്സും അതിനു മുകളിലുമുള്ള സ്ത്രീകളുടെ കണക്കാണിത്. 
കഴിഞ്ഞ പതിറ്റാണ്ടുകളിൽ ബംഗ്ലാദേശിലെ സ്ത്രീകളുടെ സാക്ഷരതാനിരക്ക് ഉയർന്നുവരുന്നതായിക്കാണുന്നുണ്ട്. അവിടത്തെ വിദ്യാഭ്യാസനയം വളരെയധികം മാറ്റങ്ങൾക്കുവഴിവച്ചിട്ടുണ്ട്. ഈ മാറ്റം, പെൺകുട്ടികൾക്ക് സ്കൂളുകൾ അവരുടെ താമസസ്ഥലത്തിനടുത്തുലഭിക്കാൻ ഇടയാക്കിയിട്ടുണ്ട്. 1990കളിൽ സ്കൂളുകളിലെ പെൺകുട്ടികളുടെ എന്രോൾമെന്റ് കൂടിയിട്ടുണ്ട്. പ്രാധമികവിദ്യാലയങ്ങളിലും ഉയർന്ന പ്രാധമികവിദ്യാലയങ്ങളിലും ആൺകുട്ടികളുടെയും പെൺകുട്ടികളുടെയും അനുപാതം ഏതാണ്ട് തുല്യമായി നിലനിൽക്കുന്നുണ്ട്. എന്നാൽ അതിനുമുകളിൽ സെക്കന്ററി തലത്തിൽ പെൺകുട്ടികളുറ്റെ എണ്ണം കാര്യമായി കുറയുന്നു. അവർ സ്കൂൾ പഠനം ഉപേക്ഷിക്കുന്നതായികാണുന്നു. 
സ്ത്രീകൽ ബംഗ്ലാദേശിൽ മിക്ക ജോലികളിലും ഏർപ്പെട്ടുവരുന്നുണ്ട്. ഗൃഹജോലികൾ തൊട്ട് പുറത്ത് കൂളി ലഭിക്കുന്ന ജോലികൾ വരെ ചെയ്തുവരുന്നു. പക്ഷെ അവരുടെ സേവനത്തെ വിലമതിക്കുന്നത് പുരുഷന്മാരിലും കുറവായിക്കാണുന്നു.
പാരമ്പര്യസ്വത്ത് ബംഗ്ലാദേശി സ്ത്രികൾക്കു തുലോം കുറവാണ്. വിവേചനപരമായ നിയമവ്യവസ്ഥയും പുരുഷകേന്ദ്രീക്ർത സാമൂഹ്യനിയമങ്ങളും സ്വത്തുസമ്പാദനത്തിനു സ്ത്രീകൽക്കു പ്രയാസമുണ്ടാക്കുന്നു. ഷറിയ നിയമം പ്രാദേശികമായി വ്യാഖ്യാനിക്കുന്നതിന്റെ ഫലമായുള്ള പരിമിതമായ സ്വത്തുസമ്പാദനം മാത്രമേ അവർക്കാവുന്നുള്ളു. Most women inherit according to the local interpretations of Sharia Law.
ചിറ്റഗോങ് മലനിരകളിൽ വസിക്കുന്ന ബുദ്ധമതക്കാരും ഹിന്ദുക്കളുമായ ചക്മ അല്ലെങ്കിൽ ജുമ്മ ഗോത്രത്തിൽപ്പെട്ട സ്ത്രീകളെ ബംഗാളി കയ്യേറ്റകാരും സൈന്യവും മാനഭംഗപ്പെടുത്തിവരുന്നുവെന്ന് റിപ്പോർട്ടുകളുണ്ട്. അവരുടെ ആരാധനാലയങ്ങളും നശിപ്പിക്കുന്നതായി പറയപ്പെടുന്നു. 
ലോകത്തിൽത്തന്നെ ഏറ്റവും കൂടുതൽ ബാലവിവാഹം നടക്കുന്ന സ്ഥലങ്ഗലിലൊന്നാണ് ബംഗ്ലാദേശ്. സ്ത്രിധനം കുറ്റകരമായിട്റ്റുകൂടി ഇത്തരം വിവാഹങ്ങൾക്കു തണലാകുന്നു. ബംഗ്ലാദേശ് പെൺ-കുട്ടികളിൽ 29% പേർ 15 വയസ്സിനുമുമ്പ് വിവാഹിതരാകുന്നു. 65% പെൺകുട്ടികളും 18 വയസ്സിനുമുമ്പാണ് വിവാഹിതരാകുന്നത് എന്നു കണക്കുകൾ പറയുന്നു. സർക്കാരിന്റെ ഇറ്റപെടൽ വിരുദ്ധഫലമാണുണ്ടാക്കിയിരിക്കുന്നത്. 2041ൽ ബംഗ്ലാദേശിൽനിന്നും ബാലവിവാഹം പൂർണ്ണമായും ഇല്ലാതാക്കാൻ ശപഥം =ചെയ്ത സർക്കാർതന്നെ, 2015ൽ വിവാഹപ്രായം 18 വയസ്സിൽനിന്നും 16 വയസ്സാക്കിമാറ്റാനാണ് ശ്രമിച്ചത്. രക്ഷാകർത്താവിന്റെ അനുവാദം ഉണ്ടെങ്കിൽ 16 വയസ്സിൽത്തന്നെ വിവാഹം അനുവദിക്കാം എന്ന നിയമവും ഇതേ സർക്കാർ തന്നെകൊണ്ടുവരികയും ചെയ്തു. 
Bangladeshi women form up a rally at the first anniversary of Bengali Language Movement in Dhaka University in 1953.
url=http://www.dol.gov/ilab/media/reports/iclp/sweat/bangladesh.htm
International Women's Day rally in Dhaka.
Bangladeshi girl cadets in Feni Girls Cadet College.
Bangladeshi women at Whitechapel, London. United Kingdom is home to one of the largest Bangladeshi communities outside Bangladesh and the largest outside Asia.
Female members of a Bangladeshi family seen at Jabal al-Noor, Makkah, Saudi Arabia. 3.5 million Bangladeshis in Saudi Arabia, mostly migrant workers and their family members in some cases, make up the largest Bangladeshi population outside Bangladesh .
Bangladeshi women of the hill tracts.
A Bangladeshi woman participating in Durga Puja.
Bangladeshi women undergoing an adult education program by Bangladesh Youth Leadership Centre.
ഈ ലേഖനം യുണൈറ്റഡ് സ്റ്റേറ്റ്സ് സർക്കാർ പബ്ലിക്ക് ഡൊമെയ്ൻ പ്രസിദ്ധീകരണങ്ങളായ ലൈബ്രറി ഓഫ് കോൺഗ്രസ് കണ്ട്രി സ്റ്റഡീസ്-ൽ നിന്നുള്ള വിവരങ്ങൾ ഉൾക്കൊള്ളുന്നു.

ഉപഗ്രഹ ടെലിവിഷന്റെ ഒരു രീതിയാണ് ഡയറക്ട്-ടു-ഹോം ബ്രോഡ്കാസ്റ്റിംഗ് അഥവ ഡയറക്ട് ബ്രോഡ്കാസ്റ്റ് സാറ്റലൈറ്റ്. നിരവധി ടെലിവിഷൻ ചാനലുകൾ ഉപഗ്രഹങ്ങളിലൂടെ നേരിട്ട് വീടുകളിലേക്കെത്തിക്കുകയാണ് ഇവിടെ ചെയ്യുന്നത്.
‎ഡയറക്ട്-ടു-ഹോം ടെലിവിഷൻ അഥവാ ഡയറക്ട് ബ്രോഡ്കാസ്റ്റ് സാങ്കേതിക വിദ്യയുടെ തുടക്കം നടന്നത് സോവിയറ്റ് യൂണിയനിലായിരുന്നു. ശീതയുദ്ധകാലത്ത് അമേരിക്കയേക്കാൾ ബഹിരാകാശ സാങ്കേതിക വിദ്യയിൽ മുന്നിലായിരുന്ന സോവിയറ്റ് യൂണിയൻ 1976-ൽ ‎ഡയറക്ട്-ടു-ഹോം ടെലിവിഷൻ സംപ്രേഷണത്തിനുള്ള Ekren എന്ന ഭൂസ്ഥിര ഉപഗ്രബഹം വിക്ഷേപിച്ചു. എന്നാൽ ഇത് വാണിജ്യാടിസ്ഥാനത്തിലുള്ള സംരംഭം ആയിരുന്നില്ല. വാണിജ്യാടിസ്ഥാനത്തിലുള്ള ആദ്യത്തെ ഡയറക്ട് ബ്രോഡ്കാസ്റ്റ് സാറ്റലൈറ്റ് സേവനം 1989-ൽ ബ്രിട്ടീഷ് കമ്പനിയായ സ്കൈ ടെലിവിഷനാണ് ആരംഭിച്ചത്. നാല് ചാനലുകൾ ഉള്ള ഒരു ഫ്രീ ടു-എയർ-അനലോഗ് സേവനമായിരുന്നു ഇത്. Astra IA എന്ന ഉപഗ്രഹമായിരുന്നു ഇതിനായി പ്രയോജനപ്പെടുത്തിയിരുന്നത്. 1991 ആയപ്പോഴേക്കും കണ്ടീഷണൽ ആക്സ്സസ് രീതിയിലുള്ള പേ ടെലിവിഷൻ മോഡലിലേക്ക് സ്കൈ ടെലിവിഷൻ മാറി. 1998-ൽ സ്കൈ ടെലിവിഷൻ, സ്കൈ ഡിജിറ്റൽ എന്ന പേരിൽ ഡിജിറ്റൽ രീതിയിലുള്ള സേവനം ആരംഭിച്ചു. ഇതാണ് ഇപ്പോൾ ബ്രിട്ടനിലും അയർലണ്ടിലും മറ്റും ലഭ്യമാകുന്നത്. BSkyB എന്ന പേരിൽ അറിയപ്പെട്ടിരുന്ന ഈ കമ്പനി ഇപ്പോൾ റുപ്പർട്ട് മർഡോക്കിൻറെ ഉടമസ്ഥതയിലുള്ള മാധ്യമ കമ്പനിയായ ന്യൂസ് കോർപ്പറേഷൻറെ കീഴിലാണ്.
അമേരിക്കയിൽ ആദ്യമായി ‎ഡയറക്ട്-ടു-ഹോം സംപ്രേഷണം തുടങ്ങിയത് പ്രൈം സ്റ്റാർ എന്ന കമ്പനിയാണ്. 1991-ലായിരുന്നു അത്. അതേ വർഷം തന്നെ ഡയറക്ട് ടിവി ഗ്രൂപ്പ് എന്ന കമ്പനി ഡയറക് ടിവി എന്ന പേരിൽ ഡി.റ്റി.എച്ച്. സേവനം ആരംഭിച്ചു. ഇത് വളരെ വേഗം ജനപ്രീതിയാർജ്ജിക്കുകയുണ്ടായി. ഡയറക്ട് ടിവിയുമായി മത്സരിക്കാൻ കഴിയാതെ വന്നപ്പോൾ പ്രൈം സ്റ്റാർ അവരുമായി ലയിച്ച് ഒന്നായി. 1996-ൽ ഇക്കോസ്റ്റാർ എന്ന കമ്പനി ഡിഷ് നെറ്റ്വർക്ക് എന്ന ഡി.റ്റി.എച്ച്. സേവനം അമേരിക്കയിൽ ആരംഭിച്ചു. ഡയറക്ട് ടിവിയുമായി നേരിട്ട് മത്സരിച്ച ഈ കമ്പനി റീസിവറുകളും സേവനവും കുറഞ്ഞ തുകയിൽ ലഭ്യമാക്കി വൻതോതിൽ ഉപയോക്താക്കളെ നേടി.
ഈ കാലയളവിൽ ലോകത്തെ മറ്റ് രാജ്യങ്ങളിലും അമേരിക്കയിൽ തന്നെയും നിരവധി കമ്പനികൾ ഡി.റ്റി.എച്ച്. രംഗത്തേക്ക് വരികയുണ്ടായി. എങ്കിലും ഈ രംഗത്ത് ലോകത്തെ മുൻനിര കമ്പനികൾ ഡയറക്ട് ടിവി, ഡിഷ് നെറ്റ്വർക്ക്, സ്കൈ ഡിജിറ്റൽ എന്നിവ തന്നെയാണ്. ഇന്ത്യയിൽ എയർടെൽ, റിലയൻസ്, ടാറ്റ, സൺ നെറ്റ്വർക്ക് എന്നീ സ്വകാര്യ സംരംഭകരും പൊതുമേഖലാ രംഗത്ത് ദൂരദർശനും ഈ രംഗത്തുണ്ട്. സീ ഗ്രൂപ്പിൻറെ ഡിഷ് ടിവിയാണ് ഇന്ത്യയിലെ ആദ്യ ഡി.റ്റി.എച്ച്. സേവനം.
ഭൂസ്ഥിര ഉപഗ്രഹങ്ങൾക്ക് ഒരു പ്രത്യേക വിഭാഗത്തെ എപ്പോഴും സേവനപരിധിയിൽ നിർത്താനാകും എന്നതാണ് ഡി.റ്റി.എച്ചിൻറെ അടിസ്ഥാനതത്വം.. ഭൂമിയിൽ നിന്ന് അപ്ലിങ്ക് ചെയ്യപ്പെടുന്ന സിഗ്നലുകൾ ഉപഗ്രഹങ്ങൾക്ക് ഭൂമിയിലേക്ക് തന്നെ ഡൌൺലോഡ് ചെയ്ത് വിതരണം ചെയ്യാനാകും. കെയു ബാൻഡിൽ പ്രവർത്തിക്കുന്ന ഉപഗ്രഹങ്ങളാണ് ഡി.റ്റി.എച്ച്. സേവനത്തിനായി പ്രയോജനപ്പെടുത്തുന്നത്. ഇവയുടെ ട്രാൻസ്പോണ്ടറുകൾക്ക് സിഗ്നൽ ട്രാൻസ്മിഷൻറെ ശക്തി കൂടുതലുള്ളതിനാൽ കുറഞ്ഞ വലിപ്പമുള്ള ആൻറിനകൾ സിഗ്നലുകൾ സ്വീകരിക്കുവാൻ മതിയാകും. എന്നാൽ സി-ബാൻഡ് ഉപഗ്രഹങ്ങൾക്ക് ട്രാൻസ്പോണ്ടറിൻറെ ശക്തി കുറവായതിനാൽ അവയിൽ നിന്നും സിഗ്നലുകൾ സ്വീകരിക്കുവാൻ വലിയ ആൻറിനകൾ വേണ്ടി വരും. ഇതു മൂലമാണ് ഡി.റ്റി.എച്ചിൻറെ ആൻറിനകൾ കുറഞ്ഞ വലിപ്പം ഉള്ളവയാകുന്നത്. സാധാരണ ഉപഗ്രഹ സംപ്രേഷണം സ്വീകരിക്കുന്നതിന് അഞ്ച് മുതൽ 10 അടി വരെ വ്യാസമുളള ആൻറിനകൾ വേണ്ടി വരുമ്പോൾ ഡി.റ്റി.എച്ച്. സേവനം സ്വീകരിക്കാൻ 18 ഇഞ്ച് മുതൽ 30 ഇഞ്ച് വരെ വലിപ്പമുള്ള ഡിഷ് മതിയാകും. ഉപഗ്രഹത്തിൽ നിന്നും 37000 കിലോമീറ്ററോളം സിഗ്നൽ സഞ്ചരിക്കുന്നതിനാൽ അവയെ ശക്തി കൂട്ടിയതിന് ശേഷമേ ഡിസ്പ്ലേ സംവിധാനത്തിന് നൽകാൻ കഴിയുകയുള്ളു. ഇതിനായി ലോ നോയിസ് ബ്ലോക്ക് എന്ന സംവിധാനമാണ് ഉപയോഗിക്കുന്നത്. ഡി.റ്റി.എച്ചിൽ ഇൻറഗ്രേറ്റഡ് റിസീവർ/ഡീകോഡർ എന്ന പേരിലാണ് ഇതറിയപ്പെടുന്നത്. ഈ ഐ.ആർ.ഡി. സംവിധാനത്തിന് ഒരു പ്രത്യേക തിരിച്ചറിയൽ നമ്പർ ഉണ്ടാകും. സബ്സ്ക്രിപ്ഷൻ സേവനങ്ങൾ മാനേജ് ചെയ്യാനായി ഈ നമ്പറാണ് സേവനദാതാക്കൾ ഉപയോഗിക്കുന്നത്. ഐ.ആർ.ഡി. ടെലിഫോണുമായി ഘടിപ്പിച്ച് പെയ്-പെർ-വ്യൂ പോലെയുള്ള സേവനങ്ങളും ലഭ്യമാക്കാനാകും. അടുത്ത കാലത്തായി എല്ലാ ഡി.റ്റി.എച്ച്. സേവനദാതാക്കളും ഡിജിറ്റൽ രീതിയിലാണ് സേവനം നൽകുന്നത്. ഇത് സ്വീകരിക്കാനായി ഡിജിറ്റൽ സെറ്റ്-ടോപ് ബോക്സ് അത്യാവശ്യമാണ്.
കേബിളിനേയും ടെറസ്ട്രിയൽ ടെലിവിഷൻ സംപ്രേഷണത്തിനേയും അപേക്ഷിച്ച് പല മേന്മകൾ ഡി.ബി.എസിനുണ്ട്. ഉപഗ്രഹത്തിൽ നിന്ന് നേരിട്ട് സിഗ്നലുകൾ സ്വീകരിക്കുന്നത് മൂലം പരിപാടികളുടെ ദൃശ്യ-ശ്രാവ്യ ഗുണനിലവാരം ഉയർന്നതായിരിക്കും എന്നതാണ് പ്രധാനം. ടെറസ്ട്രിയൽ ടെലിവിഷൻ സംപ്രേഷണത്തിലും ഉപഗ്രഹങ്ങൾ ഉപയോഗിക്കുന്നുണ്ടെങ്കിലും അവ പ്രത്യേക കേന്ദ്രങ്ങളിൽ ആദ്യം സ്വീകരിച്ച ശേഷം കേബിളുകളിലൂടെയോ അന്തരീക്ഷത്തിലൂടെയോ പ്രക്ഷേപണം ചെയ്യുന്നത് മൂലം സിഗ്നലുകളുടെ ഗുണനിലവാരം കുറയുന്നു. ഡി.ബി.എസിൻറെ പ്രധാന നേട്ടങ്ങൾ താഴെപ്പറയുന്നു.
ഹൈഡെഫനിഷൻ ടെലിവിഷനിലേക്കിള്ള മാറ്റമാണ് ഡി.റ്റി.എച്ച്. രംഗത്ത് നടന്ന് കൊണ്ടിരിക്കുന്ന പ്രധാനമാറ്റം. ഡയറക് ടിവി, ഡിഷ് നെറ്റ്വർക്ക്, സ്കൈ ഡിജിറ്റൽ എന്നിവരെല്ലാം തന്നെ ഹൈഡെഫനിഷൻ ടെലിവിഷനൻ സേവനങ്ങൾ ആരംഭിച്ചു കഴിഞ്ഞു.
സൺ ഡയറക്ട് ആണ് ഇന്ത്യയിൽ ആദ്യമായി ഹൈഡെഫനിഷൻ സേവനം നൽകി തുടങ്ങിയത.
ഇന്ത്യയിലെ പ്രക്ഷേപണ മാധ്യമ രംഗത്തെ ഒരു പ്രധാനപ്പെട്ട ഒരു മാറ്റമാണ് ഭാരത സർക്കാർ ഡയറക്റ്റ് ടു ഹോമിനു അനുമതി നൽകിയത്. 2000 നവംബറിൽ ഇതു സംബന്ധിച്ച തീരുമാനം മന്ത്രിസഭ കൈക്കൊണ്ടു. നിലവിലുള്ള കേബിൾ സംവിധാനത്തിൽ നിന്നു വ്യത്യസ്തമായി ഉപഗ്രഹങ്ങളിൽ നിന്ന് സന്ദേശം വീടുകളിലേക്കു നേരിട്ട് സാധ്യമാക്കുകയെന്നതാണ് ഇതിന്റെ പ്രത്യേകത. ഇതിനായി ഉപഗ്രഹത്തിൽ കൂടുതൽ ശക്തിയേറിയ കെ. യു ട്രാൻസ്പോണ്ടറാണു ഉപയോഗിക്കുക. വീടുകളിൽ സ്ഥാപിക്കുന്ന ആന്റിന വഴി ഇത് നേരിട്ട് ലഭ്യമാകൂം.
1996 ലാണ് ഇന്ത്യയിൽ ഇതു ഡയറക്റ്റ് ടു ഹോം കൊണ്ടുവരാൻ ശ്രമം തുടങ്ങിയത്. സ്റ്റാർ ടി. വി യാണ് ഇതിനായി മുന്നിട്ടിറങ്ങിയത്. എന്നാൽ ഉയർന്ന ആവൃത്തിയുള്ള കെ. യു ബാന്റിൽ പ്രക്ഷേപണം ചെയ്യാൻ ഒരു വിദേശ സ്ഥാപനത്തിനു അനുമതി നൽകിയാൽ അതു രാജ്യത്തിന്റെ സുരക്ഷക്കു തന്നെ ഭീഷണിയാവുമെന്നതിനാൽ അനുവാദം നിഷേധിക്കുകയായിരുന്നു. പിന്നീട് ദൂരദർശ്ശനും ചില സ്വകാര്യ സ്ഥാപനങ്ങൾക്കും അനുമതി നൽകി
ഇന്ത്യയിലെ ഡി.റ്റി.എച്ച് സേവനദാതാക്കൾ

